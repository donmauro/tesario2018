<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">3</h1>
  <h2 class="center">Caratteristiche del Vangelo di Marco : contesto, temi, struttura con particolare riferimento alla Cristologia.</h2>
    <h4 class="center">Il tema è trattato nel 3° Vol. alle pp. 35-50 relative a Sinottici e Atti. È raccomandata la lettura del Vangelo di Marco.</h4>
    <h4>6. IL VANGELO DI MARCO</h4>
    <p>
      Le notizie sul redattore del vangelo sono limitate: secondo la testimonianza di Papia di Gerapoli – riportata da Eusebio di Cesarea –, di Giustino, di Ireneo e di Tertulliano, l'autore del vangelo è Marco, discepolo di Pietro; questo redattore si può identificare – anche se vi è qualche difficoltà in merito – con Giovanni detto Marco citato in Atti 12,12: di lui sappiamo che sua madre, Maria, ha accolto nella sua casa la Chiesa nascente, infatti da lei si recò Pietro dopo la liberazione miracolosa (cf. At 12,12); inoltre Marco – che era cugino di Barnaba (cf. Col 4,10) – fu compagno di Paolo nel primo viaggio missionario (cf. At 12,25), poi se ne distaccò (cf. At 13,13 e At 15,37-37) e si unì, successivamente, a Pietro (cf. 1 Pt 5,13).
    </p>
    <p>
      I destinatari del Vangelo di Marco sono di origine pagana, infatti il redattore dà chiarimenti sugli usi giudaici (cf. Mc 14,12 e Mc 15,42), traduce gli aramaismi e fa meno collegamenti con i testi veterotestamentari rispetto, ad esempio, a Matteo. La data di definizione del testo si colloca prima del 70 d.C. in quanto la predizione della distruzione del Tempio, riportata in Mc 13, ha il tenore di un oracolo profetico e non di una descrizione di un evento già occorso (come invece appaiono i paralleli in Matteo e Luca)<a href="#c3_n24" epub:type="noteref">24</a>
    </p>
    <p>
      Il luogo probabile della composizione del vangelo è Roma, attenendosi alle testimonianze dei Padri.
    </p>
    <p>
      Per quanto riguarda la struttura del vangelo si ritiene di poter individuare un titolo (cf. Mc 1,1) ed un prologo (cf. Mc 1,1-13), una prima parte (cf. Mc 1,14-8,26) ed una seconda parte (cf. Mc 8,27-16,8); a ciò si aggiunge una sintesi di episodi delle apparizioni di matrice redazionale (cf. Mc 16,9-20).
    </p>
    <p>
      Per individuare la struttura ci si serve di indizi letterarioteologici<a href="#c3_n25" epub:type="noteref">25</a>. In Mc 1,1 compaiono i termini “Cristo” e “Figlio di Dio”: tali termini si ritrovano in Mc 8,29 il primo – cioè “Cristo” – ed in Mc 15,39 la seconda espressione (“Figlio di Dio”).
    </p>
    <p>
      In pratica, Marco nel titolo preannunzia che parlerà di Gesù e di lui dirà che è il Cristo e il Figlio di Dio, ma tale rivelazione viene gradualmente preparata. In tutta la prima parte del vangelo viene evidenziato l'atteggiamento di Gesù che sembra voler nascondere la sua identità: non dice, nè fa dire ad alcuno, che lui è il Cristo, cioè il Messia; tale atteggiamento ha fatto parlare di un “segreto messianico? di Gesù. A metà del vangelo è posta la domanda di Gesù: «Chi dice la gente che io sia?» (Mc 8,27). Segue la confessione di fede di Pietro: «Tu sei il Cristo». Tutta la sezione che va da Mc 8,27 a Mc 9,13 segna una svolta, per cui mentre prima ci si poneva il problema su Gesù, sulla sua identità – un po' rappresentato dal domandarsi “Chi è mai costui?” -, nella seconda parte, dopo che si afferma che è il Messia, si precisa il tipo di messianismo. La necessità della precisazione è dovuta al fatto che vi erano tante attese del mondo giudaico nei confronti del Messia e Gesù realizza il suo essere Messia in modo originale, seppure conforme alle promesse.
    </p>
    <p>
      Alla fine della seconda parte del vangelo vi è l'espressione del centurione che afferma: «Veramente quest'uomo era Figlio di Dio!» (Mc 15,39).
    </p>
    <p>
      Cardine della struttura del Vangelo di Marco è quindi la cristologia.
    </p>
    <p>
      Gli ultimi versetti (cf. Mc 16,9-20) sono una aggiunta posteriore, rispetto allo schema predisposto dall'autore: probabilmente si è voluta colmare quella che appariva come una lacuna del testo, che si fermava al ritrovamento della tomba vuota ed alla notazione sulla meravigliapaura delle donne. Che si tratti di una aggiunta lo attestano i prestigiosi codici vaticano (B) e sinaitico (S), cioè manoscritti da cui si è ricevuto il testo dei vangeli: si tratta di documenti di particolare rilevanza, e che non hanno gli ultimi versetti del Vangelo di Marco, riportati invece da altri manoscritti. L'antichità dei codici B ed S fa concludere che gli ultimi versetti siano stati aggiunti in un secondo tempo.
    </p>
    <p>
      Vi è da precisare che, comunque, il testo accolto dalla comunità cristiana comprende anche gli ultimi versetti del vangelo (cf. Mc 16,9- 20): lo studio del testo ci guida alla conoscenza della sua storia (cf. metodo della storia della redazione). Infatti non dipende dalla certezza del nome dell'autore di un testo o di parte di esso che quel testo sia incluso nel canone (l'elenco normativo dei testi considerati ispirati dalla comunità): ciò vale per tutti gli scritti dell'Antico e del Nuovo Testamento. Per la comunità cristiana l'accoglienza di un testo è stata determinata da altri criteri, tra cui dal riconoscimento in esso della fedeltà alla dottrina trasmessa dagli apostoli.
    </p>
    <p>
        All'interno della grande suddivisione del Vangelo di Marco in due parti, si possono individuare – dopo il prologo (cf. Mc 1,1-13) – sei diversi tempi, come tappe progressive del dispiegarsi del discorso su Gesù; ogni tappa è inaugurata da un sommario che fa il punto della situazione. Tre si trovano all'interno della prima parte (cf. Mc 1,143,6; Mc 3,7-6,6a; Mc 6,6b-8,26), tre nella seconda parte (cf. Mc 8,3110,52; Mc 11,1-13,37; Mc 14,1-15,47), considerando sempre centrale la sezione di Mc 8,27-9,13; ed infine fa da epilogo Mc 16,1-8.
    </p>
    <p>
      Esaminando le singole tappe, si evidenzia l'importanza del tema del discepolato e la riflessione sull’incomprensione che emerge nei confronti dell'opera di Gesù.
    </p>
    <p>
      Sono pochi i versetti che Marco ha in proprio, in particolare due narrazioni: la guarigione del sordomuto (cf. Mc 7,32-37) e la guarigione del cieco di Betsaida (cf. Mc 8,22-27); inoltre l’annotazione sul giovinetto che scappa via nudo mentre Gesù viene arrestato (cf. Mc 14,51-52) – che sembra una nota autobiografica – e la parabola del grano che spunta da solo (cf. Mc 4,26-29).
    </p>
    <p>
      Considerando lo stile del Vangelo di Marco – dal confronto sinottico - emerge una certa vivacità descrittiva.
    </p>
    <h4>6.1. Struttura del vangelo di Marco<a href="#c3_n26" epub:type="noteref">26</a></h4>
    <p>Titolo (1,1) </p>
    <p>Prologo (1,2-13): passaggio da Giovanni Battista a Gesù</p>
    <p>Parte prima (1,14-8,26): rivelazione progressiva del mistero messianico di Gesù.</p>
    
    <ol>
      <li>
          I tappa (1,14-3,6): il Regno si avvicina e Gesù con la folla
          <ul class="none">
            <li>Sommario: proclamazione di Gesù (1,14-15)</li>
            <li>Chiamata dei primi discepoli (1,16-20)</li>
            <li>Sviluppo tematico: giornata in Galilea (1,21-45)</li>
            <li>Incomprensione (3,5-6): Gesù rattristato per la durezza del loro cuore, i farisei decidono di ucciderlo</li>
          </ul>
      </li>
      <li>
        II tappa (3,7-6,6a): il mistero del Regno e Gesù con i suoi
        <ul class="none">
          <li>Sommario: attività di Gesù (3,7-12)</li>
          <li>Designazione dei Dodici (3,13-19)</li>
          <li>Sviluppo tematico: Gesù si allontana dai suoi e dai Giudei
              annunciando il mistero del Regno con 4 parabole (3,20-4,34)
              compiendo 4 miracoli (4,35-6,6a)
          </li>
          <li>Incomprensione (6,6a): Gesù si meravigliava della loro
              incredulità
          </li>
        </ul>
      </li>
      <li>III tappa (6,6B-8,26): GESÙ SI MANIFESTA COME PANE PER TUTTI
        <ul class="none">
          <li>Sommario: attività di insegnamento di Gesù (6,6b)</li>
          <li>Missione dei Dodici (6,7-13)</li>
          <li>Sviluppo tematico: Si pone la domanda sull'identità di Gesù e<br/>
              Gesù stesso dà una risposta col segno del pane<br/> opinioni su Gesù e racconto della morte di Giovanni Battista (6,14-29)<br/> sezione dei pani in due cicli paralleli
              (6,30-7,37 e 8,1-26)
          </li>
        </ul>
      
        Parte seconda (8,27-16,8): il mistero del Figlio dell'Uomo
        <ul class="none">
            
            <li>Centro della struttura (8,27-9,13)</li>
            <li>Pietro confessa il messianismo di Gesù</li>
            <li>Gesù annuncia il messianismo sofferente</li>
            <li>Pietro si ribella e viene ammonito da Gesù</li>
            <li>II Padre consegna ai discepoli il Figlio trasfigurato</li>
        </ul>
      </li>
      <li>IV tappa (8,31-10,52): la “Via' del Figlio dell'Uomo e dei discepoli
          per entrare nel Regno
      
        <ul class="none">
          <li>Inizio dell'insegnamento sul Figlio dell'Uomo (8,31), cosiddetto ‘primo annuncio della passione</li>
          <li>Incomprensione di Pietro (8,32-33)</li>
          <li>Insegnamento ai discepoli sulla sequela di Gesù (8,34-38)</li> 
          <li>Sviluppo tematico: perdere la vita per salvarla; prefigurazioni della resurrezione (9,1-29)</li> 
          <li>Insegnamento sul Figlio dell'Uomo (9,30-31), cosiddetto “secondo annuncio della passione</li> 
          <li>Incomprensione dei discepoli (9,9,32-34)</li>
          <li>Insegnamento ai discepoli sul servizio (9,35-37)</li>
          <li>Sviluppo tematico: gli ultimi saranno i primi (10,1-31)</li>   
          <li>Annuncio della passione (10,32-34), cosiddetto “terzo annuncio della passione</li>
          <li>Incomprensione dei figli di Zebedeo (10,35-37)</li>
          <li>Insegnamento ai discepoli sul battesimo di morte (10,38-40)</li>   
          <li>Sviluppo tematico: credere nel Figlio dell'Uomo e servire come lui (10,41-52)</li>
        </ul>
      </li>
      <li>V tappa (11,1-13,37): rivelazione in Gerusalemme e rottura
          definitiva con i Giudei
      
        <ul class="none">
          <li>Rivelazione del Figlio di David (11,1-11)</li>
          <li>Condanna di Israele (11,12-19)</li>
          <li>Insegnamento ai discepoli sulla fede e sulla preghiera (11,20-26)</li>
          <li>Controversie con le varie componenti giudaiche (11,27-12,40)</li>
          <li>Insegnamento sul vero discepolo (12,41-44)</li>
          <li>Discorso escatologico e rovina di Gerusalemme (13,1-37)</li>
        </ul>
        Le tappe dalla I alla V preparano alla VI, in cui si svela Gesù Figlio di Dio
      </li>
        
      <li>VI tappa (14,1-15,47): compimento e culmine del mistero; passione
          e morte del Figlio dell'Uomo
      
        <ul class="none">
          <li>Prefigurazione della morte (14,1-11)</li>
          <li>I discepoli associati alla sua Pasqua (14,12-25)</li>
          <li>Passione (14,26-15,47)</li>
        </ul>
        Epilogo (16,1-8): la tomba vuota e il messaggio della resurrezione<br/> Aggiunta redazionale (16,9-20): dalle apparizioni all'attività dei discepoli
      </li>
    </ol>
    <h4>6.2. Per una lettura del vangelo di Marco<a href="#c3_n27" epub:type="noteref">27</a></h4>
    <p>
      Sfogliando il Vangelo di Marco ciascuno è invitato a chiedersi: chi è Gesù per me? Infatti Gesù, col suo agire, provoca ad una presa di posizione nei suoi confronti: non si può rimanere indifferenti. Anzi davanti a Gesù spesso sorgono meraviglia ed anche timore, mentre ci si chiede: “Ma chi è costui? Come può fare queste cose? Con quale autorità parla?”.
    </p>
    <p>
      Marco preannuncia (1,1) che la buona notizia che porta riguarda Gesù: egli è il Cristo, cioè il Messia, ed è il Figlio di Dio. Pian piano attraverso il vangelo si è condotti ad incontrarlo ed a conoscere la sua identità.
    </p>
    <p>
      All'inizio della sua predicazione Gesù parla del Regno di Dio che si è reso prossimo, vicino, perché è inaugurato dalla sua presenza (1,1415). Già Giovanni aveva invitato alla conversione, ed adesso Gesù precisa come tale conversione si colleghi alla fede nella buona notizia: “convertitevi e credete al vangelo”.
    </p>
    <p>
      Alla parola di Gesù segue la chiamata dei primi discepoli (1,1620). Il Vangelo di Marco sottolinea che il discepolo è colui che segue Gesù, si mette sulla sua via: mentre Gesù va svelando la sua identità ed il suo modo di essere Messia, si va precisando anche l'identità del discepolo. Chi segue Gesù – Messia sofferente che va verso la morte di croce – lo segue fino al Golgota.
    </p>
    <p>
      Fin dall'inizio del vangelo, Gesù si fa conoscere. Seguendolo in una sua giornata si nota che insegna con autorità, caccia i demoni, guarisce, prega (1,21-45). Mostra poi di avere l'autorità di rimettere i peccati, sta con i peccatori, si presenta come lo “sposo’ – titolo dato a Dio nell’Antico Testamento –, dichiara la sua autorità rispetto alla legge, affronta l'ostilità delle autorità del tempo (2,1-3,6).
    </p>
    <p>
      All'agire di Gesù seguono le incomprensioni di tanti, anche se vi è da parte di molti meraviglia e ricerca: ciascuno è interpellato e si fa una sua idea su Gesù. Gesù non dice apertamente di essere il Messia, anzi fa tacere coloro che lo vogliono svelare (1,23-25.34; 3,11-12): si tratta dei demoni che contrastano il modo di agire di Gesù, il quale svelerà in seguito che è sì il Messia, ma non per essere acclamato re, bensì per avviarsi alla croce (8,31).
    </p>
    <p>
      Si va quindi delineando meglio l'identità del discepolo. Infatti Gesù prende le distanze dai “suoi parenti, per identificare i suoi” veri parenti (3,20-35) ed esplicita con quattro parabole (4,1-34) la novità del regno. Gesù stesso è il seminatore, ed il regno è una realtà che cresce comunque, e che un giorno si manifesterà nella sua pienezza. Quattro miracoli (4,35-5,43), poi, manifestano la potenza di Gesù contro il male: fa tacere il mare e il vento, caccia i demoni, guarisce e opera la resurrezione di una fanciulla. Nonostante tutto ciò le reazioni sono sempre contrastanti, tanto che Gesù si meraviglia per l'incredulità in particolare della gente della sua città (6,1-6).
    </p>
    <p>
      Gesù nell’inviare i Dodici invita a non prendere con sé nulla, neppure il pane; si manifesta poi come pane per tutti (6,7-13.30-44; 8,1-9).
    </p>
    <h4>MARCO 7,31-37<a href="#c3_n28" epub:type="noteref">28</a></h4>
    <p>
      Questo brano è solo in Marco, e vi è descritto il processo con cui si arriva alla guarigione. Nei testi che riferiscono miracoli di guarigione, in genere, Matteo si sofferma sulla parola, invece Marco descrive di più.
    </p>
    <p>
      All'inizio c'è un'indicazione geografica importante che si collega all'episodio precedente: «Di ritorno dalla regione di Tiro passò per Sidone dirigendosi verso il mare di Galilea in pieno territorio della Decapoli». Gesù si trova in territorio pagano. Quindi ciò che accade è per le genti, per i popoli; è una sottolineatura che ha la sua rilevanza, e poi sarà detto che la notizia di quanto accade si diffonde dappertutto. Precedentemente, in Marco 5,1-20, un episodio di liberazione di indemoniato era collocato nel territorio di Gerasa, quindi sempre in territorio pagano; colui che era stato liberato aveva chiesto di andare con lui, ma Gesù aveva risposto di andare presso i suoi, a casa sua a dire quello che gli era stato fatto e quegli aveva cominciato a diffondere tutto per la Decapoli, come primo missionario, primo evangelizzatore. Adesso, sempre in questo territorio che sarà l'orizzonte della diffusione nel vangelo, una guarigione che è anche liberazione, diventa annunzio per la gente straniera.
    </p>
    <p>
      Viene condotto il sordomuto, e vi è una preghiera ʻlo supplicano di imporre la mano”; quindi Gesù è visto come il terapeuta, forse secondo una concezione non proprio tipica di Israele ma di popolazioni vicine. Gli portano il malato e lo supplicano perché faccia un gesto terapeutico. Gesù si porta in disparte con il sordomuto, e i gesti e le parole che utilizzerà non li fa in pubblico; sono come qualcosa che deve rimanere in qualche modo nascosto, e che poi il narratore racconta. Lo stesso avviene quando vi è l'episodio della fanciulla morta: fa allontanare tutti e sale solo con i genitori, Pietro, Giacomo e Giovanni; agisce davanti a pochi. Quindi parole e gesti non vengono fatti davanti alla folla. Tira fuori l’ammalato dalla folla, si mette in disparte, e fa dei gesti: pose le dita negli orecchi, e con la saliva gli toccò la lingua. Le dita e la mano richiamano la mano di Dio e le dita di Dio. Nell'Antico Testamento la verga di Aronne nelle mani di Mosé è indicata come il dito di Dio; nei salmi la mano del Signore, la destra e le dita operano. Porre le dita nelle orecchie è come un gesto che apre le orecchie, e Gesù usa un elemento: la saliva. Ci sono degli elementi di natura diversa che vengono usati come curativi: l'olio, l'acqua, il vino. Anche la saliva era considerata un elemento con una grande forza terapeutica, e anche con capacità esorcistica, perché ha una consistenza simile a quella dell'olio; e ha origine dal corpo come il sangue, che è sede della vita.
    </p>
    <p>
        Pose la saliva sopra la lingua e con un sospiro verso il cielo si prepara alla preghiera, un po' come il terapeuta dell'ambiente circostante; quindi Gesù si adatta alla cultura del tempo. Guardò verso il cielo, sospirò e disse: «Effatà», e cioè “apriti. Dopo il gesto interviene con la parola, prima riportata in aramaico (trascritto con caratteri greci), nella lingua semitica usata da Gesù, e poi tradotta in greco. Tutto nella narrazione che segue richiama fortemente un testo dell'Antico Testamento. Questo effatà non vuole essere una stranezza o far pensare a una parola speciale che dice il terapeuta per ottenere un effetto: si fa ascoltare la voce di colui che con una sua parola risana. Marco scrive in un ambiente in cui non si conoscono gli usi e la lingua semitica, perché completa il suo vangelo a Roma, ma è quello che più di tutti gli altri, in alcune circostanze, fa sentire delle parole che Gesù dice nella sua lingua, e sono occasioni speciali, o quando si rivolge al Padre e si rivela il Figlio unico che in un modo unico parla con suo Padre. Così è per esempio l'invocazione «Abbà» espressa nell'orto degli Ulivi: Marco ci vuole quasi fare “sentire il modo con cui si rivolge al Padre. Altre volte ci fa sentire le parole che sono manifestazione della sua identità: ad una fanciulla con la parola ridarà la vita. E qui effatà è detto nell'episodio che ricorda il Dio che viene. Perché? Il testo di Isaia 35,4-6 dice: «Coraggio! Non temete; ecco il vostro Dio... Egli viene a salvarvi. Allora si apriranno gli occhi dei ciechi e si schiuderanno gli orecchi dei sordi. Lo zoppo salterà come un cervo, griderà di gioia la lingua del muto»; si apriranno gli occhi dei ciechi e si schiuderanno gli orecchi dei sordi. Tra l'altro nei testi riportati in ebraico e in greco (riferendoci ai testi masoretico in ebraico, e della Settanta in greco) il verbo “aprirsi è riferito in un caso all'apertura degli occhi dei ciechi e nell'altro testo alle orecchie dei sordi. E quando questo accade? Quando ʻeglio, che è il Signore, viene e salva. Quindi qui si sta manifestando il compimento di quell'attesa espressa in Isaia 35.
    </p>
    <p>
      E subito gli si aprirono gli orecchi. Il verbo usato per dire che gli si aprirono gli orecchi è diverso da quello che era stato usato quando dice che gli pose le dita negli orecchi, perché lì intendeva proprio l'organo esterno, qui si aprì all'ascolto è pronto ad udire; e ‘si sciolse il legame' della sua lingua, quasi come un legame di tipo demoniaco: si poteva anche dire che parlava a fatica, come balbuziente, a stento, e aveva la lingua come legata; visto che si parla di un legame, si motiva l'intervento dell'elemento che è la saliva. Allora si sciolse il nodo della sua lingua e parlava correttamente, parlava speditamente.
    </p>
    <p>
      Si usa un termine che è in contrapposizione a ‘parlare stentatamente', dovuto all'essere legato, e indica che si compie quello che dice Isaia 35: si apriranno orecchi e bocca di quelli che sono sordi e muti.
    </p>
    <p>
      A questo manifestarsi di Gesù segue il comando di non dirlo a nessuno. Gesù ha fatto questo miracolo in un luogo a parte, ma questa parola non può essere trattenuta, e quanto più diceva di tacere tanto più la diffondevano. Siamo in un ambiente pagano, in un ambiente straniero, e qui si compie la parola di Isaia: “Dio viene e salva'. Visto poi che vi sono state due guarigioni, adesso si loda per i due aspetti, il parlare e il sentire: «ha fatto bene ogni cosa» e questa frase ricorda il testo della creazione, dove è detto che tutto ciò che Dio fa è cosa buona. Allora non solo si richiama il testo di Isaia: «egli viene e salva», ma si sta manifestando anche il creatore che fa bene ogni cosa ‘fa udire i sordi e fa parlare i muti'.
    </p>
    <p>
      Nel testo di Marco emerge la domanda sull'identità di Gesù: ad un certo punto se la pone Erode (6,14-16). Poi la domanda la farà Gesù stesso, chiedendo cosa pensano di lui gli uomini e cosa pensano i discepoli (8,27-30). Per i discepoli risponde Pietro con la professione di fede: «Tu sei il Cristo» (8,29). Tutta la prima parte del Vangelo di Marco ha il suo vertice in tale affermazione. Marco aveva preannunziato che avrebbe presentato Gesù come Messia (1,1), ma in tutta la prima parte del vangelo si nota come venga messo a tacere chi lo vuol dire – si tratta dei demoni —; adesso Gesù lo lascia dire a Pietro, anche se continua a chiedere che tale notizia non venga diffusa. Le aspettative sul Messia erano ben lontane da quanto Gesù stava per compiere. Infatti, appena Gesù parla della sua passione si manifesta l'incomprensione di Pietro (8,31-33). Gesù fa allora seguire un insegnamento sul discepolato: non solo lui – il Messia – è chiamato alla sofferenza, ma anche chi vorrà seguirlo (8,34-38). Gesù poi, non volendo provocare lo scoraggiamento dei suoi discepoli, si manifesta a tre di loro nella sua gloria, quella che risplenderà dalla resurrezione: mentre Gesù si manifesta splendente, per lui rendono testimonianza il Padre e le sacre Scritture, rappresentate da Mosè ed Elia (9,1-8).
    </p>
    <p>
      Gesù preannunciando la sua passione parla anche della sua resurrezione, ma quanto dice non è compreso (8,31; 9,9-10). Nessuno si aspettava la resurrezione del Messia. Noi, nel rileggere la profezia di Isaia 52,13-53,12 alla luce dell'evento della resurrezione di Gesù, comprendiamo che la preannunzia (cf. Is 53,11 e At 8,26-38), ma non vi figura tale termine, in quanto quando tale testo fu compilato il concetto di resurrezione non vi era ancora (negli scritti dell'Antico Testamento si avverte la presenza della fede nella resurrezione solo a partire dal II sec. a.C.). Al tempo di Gesù in diverse cerchie teologiche giudaiche era professata la fede nella resurrezione, ma in nessuna si affermava la resurrezione del Messia. L'idea della resurrezione riguardava la resurrezione finale e vi erano i sadducei che non accettavano neppure tale idea (12,18-27).
    </p>
    <p>
      Comunque Gesù – ora che ha lasciato dire apertamente che è il Messia – va via via precisando il senso del suo messianismo. Ed emerge allora con maggiore evidenza che anche il discepolo che lo segue deve farsi piccolo; chi vuole essere il primo si deve fare ultimo, sull'esempio di Gesù (9,33-37; 10,13-16.41-45). Così, le ricchezze possono diventare un peso, un ostacolo alla sequela (10,17-31). Colui che ha fede si mette decisamente a seguirlo (10,46-52).
    </p>
    <p>
      Gesù, quindi, entra a Gerusalemme dove deve affrontare varie ostilità da parte di scribi, anziani, farisei, erodiani, sadducei (11,2712,34) e lui stesso pone una domanda sull'origine del Messia (12,3537). Nell'entrare a Gerusalemme accetta l'accoglienza che gli viene fatta come Messia-re (11,1-11): è un'eccezione rispetto a quanto ha fatto fino a quel tempo, ma lascia fare, perché sa che si tratterà solo di un momento, in quanto è già pronta la condanna a morte.
    </p>
    <p>
      Ancora un insegnamento viene dato sul discepolato: dopo aver dato istruzioni sulla fede e sulla preghiera (11,20-25), l'esemplarità è data da una povera vedova che dà tutto quanto le serviva per vivere, segno di affidamento totale a Dio (12,41-44).
    </p>
    <p>
      Quindi Gesù invita alla vigilanza (13,33-37), mentre si avvicina la sua passione.
    </p>
    <p>
      La narrazione a questo punto prende un ritmo diverso, e ci si accorge che tutto ciò che precede è stata una premessa all'evento che svela l'identità di Gesù Figlio di Dio: la sua morte. A fare da 'cornice' alle sezioni precedenti sono Pietro, Giacomo, Giovanni e Andrea: i primi chiamati (1,16-20) si ritrovano insieme nominati alle soglie della narrazione della passione di Gesù (13,3).
    </p>
    <p>
      Il ritmo della narrazione si fa incalzante.
    </p>
    <p>
      L'unzione a Betania preannunzia – nel segno – morte e sepoltura (14,2-9).
    </p>
    <p>
      Nella cena i discepoli sono associati alla Pasqua di Gesù (14,12-25).
    </p>
    <p>
      La passione presenta Gesù quale il Messia Servo che dà la vita per tutti, ma anche nella sua origine divina: è il Figlio dell'Uomo (14,62) di cui parla il profeta Daniele (cf. Dn 7,13-14). Proprio alla sua morte il centurione che sta a guardare lo riconosce come Figlio di Dio (15,39). Il centurione è un pagano. Già alla morte di Gesù vi era stato un segno della novità dell'accesso di tutti i popoli alla salvezza: il velo del tempio si squarcia, quindi a nessuno è preclusa la possibilità di accostarsi a Dio (15,38).
    </p>
    <p>
      Tante domande si pongono nel corso del <i>Vangelo di Marco</i> davanti alla figura di Gesù. L'ultima è quella che sorge davanti alla tomba vuota: le donne, che sono state testimoni di tutti gli avvenimenti della passione, scoprono che la tomba è vuota e un angelo annunzia che Gesù è vivo, è risorto (16,1-8). Ciascuno è chiamato a dare la sua risposta nell'adesione di fede a questo annuncio che irrompe nella realtà della storia.
    </p>
    <p>
      L'itinerario del Vangelo di Marco, in stile cherigmatico, cioè di primo annuncio, con grande vivacità, introduce alla scoperta-svelamento dell'identità di Gesù nel mistero della morte, e provoca ad una rispostaadesione personale.
    </p>
    <p>
      Il contesto delle persecuzioni propone tale annuncio di salvezza quale forte richiamo ad un senso altro della storia: il crocifisso è il Figlio unico di Dio.
    </p>
  </section>
  <hr/>
  <section>
    <aside id="c3_n24" epub:type="footnote">
      <sup>24</sup> Un altro segnale si può cogliere dalla maniera con cui è riportata la citazione di Isaia 56,7 (cf. Mc 11,17) che rimanda alla possibilità delle genti di avere nel cortile dei Gentili un luogo per la preghiera. Ciò non avrà più senso dopo la distruzione del Tempio.
    </aside>
    <aside id="c3_n25" epub:type="footnote">
        <sup>25</sup> Ciò vale per tutti i testi. Le scelte possono essere differenti presso gli scritti di autori diversi, e comunque vengono sempre motivate da criteri che dipendono dall'esegesi.
    </aside>
    <aside id="c3_n26" epub:type="footnote">
        <sup>26</sup> Per alcune strutture, la base è tratta dagli schemi forniti dal prof. Paolo Iovino nel corso delle sue lezioni tenute presso la Facoltà Teologica di Sicilia “San Giovanni Evangelista”. Rispetto agli schemi originari, vi sono delle modifiche e/o delle semplificazioni.
    </aside>
    <aside id="c3_n27" epub:type="footnote">
        <sup>27</sup> Nelle sezioni introdotte da “Per una lettura di...” non vi è un commentario, ma solo la traccia, indicazioni essenziali, che agevolino la lettura del testo, che non può essere sostituita da alcun Commento.<br/> Sono segnalati alcuni passaggi, temi, parole..., utili alla comprensione del testo, tenendo conto della sua struttura e delle caratteristiche letterario-teologiche, sottolineando alcuni elementi dell'ambiente in cui sorgono gli scritti. Tali indicazioni vogliono mostrare che ci si accosta ad un'opera che ha una sua unitarietà, e non ad una collezione di brani, per cui si suggerisce la lettura continua dei testi.<br/> All'interno di queste sezioni vi è un commento un po' più ampio di qualche brano, per passare dall'analisi della struttura più ampia del contesto ad un'analisi più accurata di una pericope, di un brano. Anche in questi casi non si vuole esaurire in poche righe l'analisi del testo. Nella scelta dei brani è stato privilegiato, generalmente, il materiale proprio di ogni autore.<br/> Come commentari per i libri del Nuovo Testamento si consigliano i libri di AA.VV. della collana “Commenti Spirituali Nuovo Testamento”, Roma; per i vangeli anche di AA.VV., <i>Una comunità legge il vangelo di Marco</i>, Bologna 2003; e della stessa collana gli altri volumi di S. FAUSTI per gli altri vangeli.
    </aside>
    <aside id="c3_n28" epub:type="footnote">
        <sup>28</sup> Come già anticipato, l'approfondimento di qualche brano privilegia testi propri di ogni autore. Si tiene conto dell'analisi esegetica, e si riporta il commento in forma semplice.
    </aside>           
  </section>
</body>
</html>
