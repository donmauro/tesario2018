<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">2</h1>
  <h2 class="center">La letteratura sapienziale con particolare riferimento al tema della sofferenza.</h2>
    <h5 class="center">Nel volume 2°, il tema è affrontato in particolare nell’ambito dell’Introduzione all’Antico Testamento alle pp. 40- 48.</h5>
  <h4>5. <i>I Libri Sapienziali</i></h4>
    <p>
      È questa una raccolta di libri di genere vario, in cui si affrontano tematiche proprie di tutta l'umanità, analogamente alla letteratura che sorge contemporaneamente nelle culture circostanti: si tratta dei problemi del dolore, della morte e della vita dopo la morte, della giustizia umana e di quella divina. Per gli ebrei tali libri fanno parte degli Scritti, tranne Sapienza e Siracide che non sono considerati canonici.
    </p>
    <p>
      La letteratura sapienziale in Israele segna come una svolta: più che riflettere sul senso della storia, cerca di cogliere l'ordine del cosmo e alla luce di questo si interpretano i fatti quotidiani; il saggio è colui che cerca di leggere nelle vicende di tutti i giorni, scegliendo il comportamento più opportuno nelle diverse circostanze. Lo stolto invece non si cura di ricercare il senso delle cose.
    </p>
    <p>
      L'ordine del cosmo è dato da Dio, ma ciò è sottinteso, non è oggetto di particolare riflessione. Ciò che riguarda il cosmo, si riflette sul microcosmo che è l'uomo; per questo le osservazioni relative alla natura possono condurre alla sapienza.
    </p>
    <p>
      Si può parlare di una sapienza empirica, che parte dall'esperienza, e dalla riflessione su tante vicende che vengono messe a confronto.
    </p>
    <p>
      Vi è da notare che il saggio sa che la sua conoscenza ha dei limiti, e tale consapevolezza accolta è motivo di felicità: esperienza opposta è quella presentata in Genesi 2,46-3,24 relativa ad Adamo ed Eva.
    </p>
    <p>
      Si può parlare di una sapienza didattica, quando si guarda alla formazione dell'uomo. Ciò richiama quanto era tipico dell'ambiente di corte e della formazione regale, ed in particolare la sapienza egiziana e mesopotamica. Figura tipica del sapiente in Genesi è Giuseppe che, proprio alla corte del Faraone, è presentato in tutta la sua saggezza.
    </p>
    <p>
      Vi è anche una teologizzazione della sapienza, che rimanda ai temi tipici della fede di Israele: è la sapienza che conduce a Dio, una sapienza personificata.
    </p>
    <p>
      Il libro di Giobbe si colloca nel periodo post-esilico, circa nel V secolo a.C., e cerca di dare risposta al perché della sofferenza del giusto. È un punto di arrivo – all'interno dell'Antico Testamento – sul tema della sofferenza: se infatti dapprima si riteneva che la sofferenza fosse causata dai peccati propri o dei progenitori, in seguito si riflette sul fatto che anche il giusto soffre.
    </p>
    <p>
      Giobbe è un personaggio che non fa parte del popolo di Israele, la cui vicenda è narrata collocandola all'interno di un quadro narrativo e cercandone il senso. In realtà, non si trae alla fine una vera e propria risposta alla domanda che il libro si pone: Dio conosce il senso di tutto e non bisogna chiedergli di rendere conto di ciò che permette; il male comunque non viene da Dio.
    </p>
    <p>
      Sofferenza estrema è poi il silenzio di Dio ed il non comprenderlo più; mentre, alla fine, l'avere fatto esperienza di Dio – attraverso la sofferenza stessa – mette in una relazione nuova con Dio, e non con quell'idolo che ci si era creati con una falsa idea di Dio; il dialogo – anche se come disputa – fa entrare in una nuova comunione con Dio che passa dal rischio della fede, dalla spoliazione di sé.
    </p>
    <p>
      Il libro di Giobbe è uno dei capolavori della letteratura mondiale sia per lo stile sia per la universalità del tema che tratta. Il testo ebraico presenta notevoli difficoltà.
    </p>
    <p>
      Si distinguono una cornice narrativa in prosa (cf. Gb 1-2.42,7-17) e un corpo in poesia contenente i dialoghi tra Giobbe e i suoi amici (cf. Gb 3-37) ei discorsi divini con le risposte di Giobbe (cf. Gb 38,1-42,6). È un racconto didattico sapienziale. Analoghi racconti sulla sofferenza del giusto si trovano nella letteratura del Vicino Oriente Antico, a partire da un testo sumerico, circa del 2000 a.C., e poi in testi ugaritici, babilonesi ed egiziani.
    </p>
    <p>
      Giobbe non è qualificato come israelita, ma è del paese di Uz, che in Lamentazioni 4,21 è identificato con Edom. Seppure richiami le figure dei Patriarchi, è un cittadino, e la composizione è sorta in ambito colto, in circoli sapienziali, in epoca post-esilica, come anche Qoèlet – che è più tardivo – in tempo di “crisi della sapienza”.      
    </p>
    <p>
      Il libro dei Salmi, intitolato dagli ebrei Tehillim e cioè “canti di lode”, è l'unico libro di preghiere della Bibbia e comprende centocinquanta salmi, preghiere che sorgono nei diversi momenti della vita del credente. Il titolo Salterio è della Settanta e si riferisce allo strumento a corda che accompagnava il canto: erano preghiere cantate e se ne trovano tracce nelle indicazioni che precedono alcuni salmi. Lo stile è poetico, e vi sono riflesse tutte le situazioni umane, perché la preghiera si innalza sia nei momenti di gioia sia nei momenti di dolore. Sono quindi espressi la lode, il ringraziamento, la supplica, i sentimenti di fiducia e lo sconforto. Tra il testo masoretico e la LXX vi è una diversa numerazione dei brani: quella della LXX è usata nella liturgia cristiana.
    </p>
    <p>
      Si tratta di un libro, che può essere diviso in cinque parti: Sal 1-41; 42-72; 73-89; 90-106; 107-150. La suddivisione richiama i cinque libri della Legge.
    </p>
    <p>
      Questa suddivisione è data dalla conclusione delle varie parti con una dossologia e con «amen, amen», tranne che per l'ultima parte per cui la dossologia finale è il Salmo 150<a href="#c2_n46" epub:type="noteref">46</a>.
    </p>
    <p>
      Il libro è cresciuto nel tempo con la vita, l'esperienza e la preghiera di Israele, per cui non è una raccolta di brani, ha una sua struttura con raccordi tra i testi quali, ad esempio, ritornelli.
    </p>
    <p>
      L’autore più noto di salmi è Davide, ma non tutti i salmi sono di sua composizione e comunque a volte vi è solo il nucleo di qualche salmo che può rimandare a Davide. Molti salmi hanno origine nell'epoca monarchica, altri durante l'esilio e altri dopo il ritorno. Il termine di composizione è precedente i Libri delle Cronache, che citano i salmi.
    </p>
    <p>
      Vi sono salmi per le varie feste, come il Salmo 118<a href="#c2_n47" epub:type="noteref">47</a>, ed anche per la intronizzazione del re: in questi salmi vi si trovano rimandi alla profezia messianica del discendente di Davide (cf. Sal 2 e 110). Nei salmi in cui è presentata la figura del giusto perseguitato è anticipata la sofferenza del Messia (cf. Sal 22).
    </p>
    <p>
      Il libro dei Salmi, tra i libri dell'Antico Testamento, è il più citato nel Nuovo Testamento. Va notato che i salmi, oltre ad essere preghiera, sono Parola di Dio, che va letta e meditata, per conoscere la volontà di Dio, e ciò evidenzia il carattere sapienziale della raccolta.
    </p>
    <p>
      Da parziali composizioni di raccolte si è giunti all'attuale impostazione del libro: i salmi 1 e 119 incorniciano la composizione più ampia, ed all'interno i salmi 2 e 110 sono collegati tra loro; seguono i salmi del pellegrinaggio (cf. Sal 120-134) ei salmi di halleluja (cf. Sal 135-137)<a href="#c2_n48" epub:type="noteref">48</a>; i salmi 138-145 sono sempre chiusi dai salmi di halleluja (cf. Sal 146-150), o piccolo Hallel, quindi sia la composizione maggiore (Sal 2-118) sia le due minori (Sal 120-136 e 138-150) si concludono sempre con salmi di halleluja, per cui l'intento globale è sfociare nella lode a Dio. Il titolo ebraico infatti, Tehillim, rimanda alla radice del verbo “lodare” (hil).
    </p>
    <p>
      Il libro dei Proverbi raccoglie sentenze di saggezza di diversa epoca, inquadrate all'interno di un prologo e di un epilogo. Il nucleo più antico è attribuito a Salomone, anche se in maniera generica e non con riferimento a sentenze precise. Altre sentenze sono dell'epoca di Ezechia (700 a.C.).
    </p>
    <p>
      Si distinguono: una raccolta introduttiva (cf. Pr 1-9), la raccolta dei proverbi di Salomone (cf. Pr 10,1-22,16) il cui centro è Pr 15,33-16,9, parole di saggi (cf. Pr 22,17-24,22) che hanno paralleli nella letteratura egiziana, un'altra raccolta di proverbi di Salomone (cf. Pr 25-29) realizzata da Ezechia, parole di Agur (cf. Pr 30) e di Lemuel (cf. Pr 31).
    </p>
    <p>
      La redazione è post-esilica, tra il IV e il III secolo a.C.
    </p>
    <p>
      Il libro presenta la personificazione della sapienza, secondo un genere letterario già presente nella letteratura egiziana; si propone l'onestà della vita secondo quella saggezza tipica dell'essere umano, e non specificatamente dell'uomo religioso. Si pone l'attenzione sul valore morale in quanto tale, e si fa un elogio della sapienza, come guida e moderatrice della vita umana.
    </p>
    <p>
      Il Qoèlet (detto anche Ecclesiaste, il titolo significa infatti l'“uomo dell'assemblea” da qahal in ebraico e da ekklesia in greco) ha una sua unità anche se sembra il risultato della congiunzione di tanti frammenti. Richiama un genere letterario diffuso in Egitto: il “testamento reale”. La sua composizione è post-esilica, e il tema trattato è la vanità della vita dell'uomo: tutto passa e ci si affanna per nulla. Il libro comunque invita anche alla gioia, nei tempi in cui ciò è possibile, anzi tale invito a gioire è ricorrente nelle varie sezioni. L'uomo è invitato a cercare la sapienza, mentre non è detto che la trovi.
    </p>
    <p>
      Non emerge una riflessione precisa sulla vita dopo la morte, ed allora si attende una ricompensa terrena per il bene che si compie, ma si constata che non è detto che si ottenga: ciò rimanda alla stessa riflessione del libro di Giobbe. L'autore non riesce a comprendere l'agire di Dio, ma sa che ogni situazione va accettata – è la riflessione di un credente – e riconosce la necessità dell'osservanza dei comandamenti e del timore del Signore. La composizione di questo libro è del III secolo a.C., periodo di transizione, in cui si vive con difficoltà il confronto con la cultura greca.
    </p>
    <p>
      Qoèlet viene letto per la festa delle Capanne (Sukkot): fa parte delle cinque meghillot.
    </p>
    <p>
      Il Cantico dei Cantici venne composto nella sua forma finale tra il V e il IV secolo a.C., ma contiene antiche tradizioni pre-israelitiche. La menzione di Salomone come autore pone il testo tra la letteratura sapienziale.
    </p>
    <p>
      Il libro presenta l'esperienza dell'amore umano, ed è stato accolto dagli ebrei – non senza difficoltà – tra i libri sacri, perché vi si sono letti i riferimenti al rapporto sponsale che vi è tra Dio ed il popolo di Israele, ed in tal senso gli ebrei lo leggono e lo interpretano. Nel Cantico sono raccolte diverse unità, che hanno in comune lo stesso tema: si esaltano la bontà e la dignità dell'amore tra uomo e donna. La cornice è costituita da Ct 1,2-6 e 8,8-14.
    </p>
    <p>
      Il Cantico dei Cantici fa parte delle cinque meghillot e si legge per la Pasqua (Pesach).
    </p>
    <p>
      Il libro della Sapienza è stato composto verso il 30 a.C. in greco ed in ambiente ellenistico.
    </p>
    <p>
      Vi si parla di immortalità dell'anima, di retribuzione dopo la morte e della ricerca della sapienza, che si ottiene con la preghiera e con la perseveranza. La sapienza viene anche presentata come personificazione divina. Si fa poi una riflessione sulla sapienza che si manifesta nell'agire di Dio, facendo in particolare riferimento alla avvenuta liberazione dall'Egitto.
    </p>
    <p>
      Il libro si divide in una riflessione sul destino umano secondo Dio (cf. Sap 1-5), l'elogio della Sapienza (cf. Sap 6,1-11,3) e la meditazione sull'esodo (cf. Sap 11,4-19,22).
    </p>
    <p>
      Il Siracide è stato composto a Gerusalemme circa nel 180 a.C. in ebraico, e tale testo è stato perduto e poi ritrovato in parte. Dai dati del Prologo si sa che il traduttore greco ha svolto il suo lavoro dopo il 132 a.C.
    </p>
    <p>Contiene proverbi ed una riflessione sapienziale sulla storia della salvezza. Il titolo viene dal nome dell'autore che si presenta come Gesù il figlio di Sirach; la tradizione cristiana, dal tempo di san Cipriano, ha chiamato questo libro Ecclesiastico, perché era usato per istruire i neofiti.</p>
    <p>
      Principio della sapienza è il timore di Dio, che si manifesta nell'osservanza della legge. Nel ripercorrere la storia della salvezza si riflette sui grandi personaggi da Enoc a Neemia. Si avverte che è dall'osservanza della legge che verrà l'adempimento delle promesse, e non dall'opera di un Messia.
    </p>
    <p>
        II Siracide è testimone di un giudaismo polimorfo – che scompare col 70 d.C. -, su cui sorgerà il cristianesimo.
    </p>
    <h4>5.1. Per una lettura del Salmo 22<a href="#c2_n49" epub:type="noteref">49</a></h4>
    <p>
      Il Salmo 22 è l'unico che parte da una costatazione di abbandono, mentre in altri salmi si chiede di non essere abbandonati; e si colloca nella prima parte del libro (Sal 1-41) tra un salmo che canta l'intronizzazione del re (Sal 21) e quello del Signore quale pastore (Sal 23) 50.
    </p>
    <p>
      Nella prima parte vi è la descrizione della situazione di sofferenza (cf. Sal 22,2-22), mentre nella seconda parte sorge dall'orante una lode (cf. Sal 22,23-32). Al ‘grido' di aiuto, corrisponde una risposta di Dio (cf. Sal 22,3.25).
    </p>
    <p>
      Si intravede una mensa a cui saranno saziati i poveri (cf. Sal 22,27): l'immagine della ‘mensa' è ripresa nel Salmo 23,5, ed è preparata dal pastore.
    </p>
    <p>
      Quanto si verifica diviene dono per tutti i popoli, dando origine ad un regno (cf. Sal 21) che coinvolge anche coloro che sono discesi nello sheòl (cf. Sal 22,28-30). Sorge una discendenza che manifesterà la giustizia di Dio, la sua opera (cf. Sal 22,31-32).
    </p>
    <p>
      Citazione esplicita dell'inizio del Salmo 22 si trova in Marco 15,34 e Matteo 27,46 nel contesto dell'evento della passione e morte di Gesù, a cui si accompagnano altre citazioni (cf. ad esempio Gv 19,23-24).
    </p>
    <p>
      In Marco il grido dell'orante si indirizza verso Colui che è presente nella santa città, ma silenzioso non risponde (cf. Sal 22,2-6 e Mc 15,3334): si è al vertice della narrazione di Marco, perché da come Gesù muore viene riconosciuto – dal centurione che gli sta davanti – quale Figlio di Dio (cf. Mc 15,33-39).
    </p>
    <p>
      Marco riporta l'invocazione iniziale del Salmo prima in aramaicos1 e poi in greco (cf. Mc 15,34), così come fa per la preghiera al Padre nel Getsèmani (cf. Mc 14,36). Marco utilizza in qualche circostanza la trascrizione dall'aramaico di qualche espressione di Gesù: in occasioni “speciali' ne vuole fare “avvertire la voce', che mostra “come' si rivolge al Padre. In particolare, proprio nel contesto della passione si rivela che Gesù è il Figlio di Dio, e colui che lo dichiara è il centurione che gli sta davanti” e “vede come muore' (cf. Mc 14,39).
    </p>
 </section>
  <hr/>
  <section>
    <aside id="c2_n46" epub:type="footnote">
      <sup>46</sup> Già dal Salmo 146 ha inizio la sezione che chiude la quinta parte del libro.
    </aside>
    <aside id="c2_n47" epub:type="footnote">
      <sup>47</sup>I salmi 113-118 costituiscono i salmi dell'hallel, salmi delle feste.
    </aside>   
    <aside id="c2_n48" epub:type="footnote">
      <sup>48</sup>Il salmo 136 è detto Grande Hallel. Il termine di Grande Hallel è stato poi esteso ai salmi 120-136.
    </aside>
    <aside id="c2_n49" epub:type="footnote">
      <sup>49</sup>Qui, per cenni essenziali, si guarderà allo schema, alla collocazione del Salmo nel libro ed alla lettura neotestamentaria, in particolare in Marco. 50 La collocazione mette in una luce particolare il testo.
    </aside>        
  </section>
</body>
</html>
