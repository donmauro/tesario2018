<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
  <h1 class="center">10</h1>

  <h2 class="center">Descrizione del Triduo pasquale</h2>
  <h5 class="center">Il tema è affrontato in particolare nel 1° Vol. in Anno Liturgico alle pp. 267-276. 
      </h5>
  <h4>4. 4.<i>Il Triduo pasquale</i></h4>
  <p>
    Il Triduo pasquale non costituisce una preparazione delle solennità di Pasqua, ma è veramente, secondo le parole di Sant'Agostino “il santissimo triduo del Cristo crocifisso, sepolto e risorto” (Agostino, Ep. 55,14); ecco perché ha inizio alla messa vespertina “nella Cena del Signore”, che apre la celebrazione della “beata passione”.
  </p>
  <p>
    Si chiamò “pasquale” per mettere più in evidenza che la pasqua di Cristo consta della sua morte e resurrezione, cioè della novità di vita che scaturisce dalla morte redentrice. A conferma di ciò, il Concilio stesso ha come consacrato questo termine, quando chiamò il digiuno del Venerdì della Passione del Signore e del Sabato Santo “digiuno pasquale” (SC 110).
  </p>
  <p>
    La singolarità dell'organizzazione temporale che avviene intorno al “Triduo di Pasqua”, è data dall'affermazione che “Gesù è risuscitato il terzo giorno, secondo le Scritture” (1 Cor. 15). Inoltre vengono evocati i <b>tre giorni</b>:
  </p>
  <ul>
    <li>Di cammino di ABRAMO e ISACCO per giungere al monte Moira (cf. Gen 22,4)</li>
    <li>Di attesa di MOSE' prima della promulgazione della Legge (cf. Es 19,11-16),</li>
    <li>Il tempo della salvezza per GIUSEPPE in Egitto (cf. Gen 42,18) o per ESTER (cf. Est 5,1).</li>
  </ul>
  <p>
      Il numero “tre” nella Bibbia indica un fatto compiuto. Dio è intervenuto nella conclusione dell'esistenza storica di Gesù di Nazareth e ne segna il definitivo compimento della missione.
  </p>
  <p>
    Il Triduo Pasquale rappresenta nel suo insieme la vera e propria celebrazione annuale del mistero pasquale<a href="#c10_n27" epub:type="noteref">27</a>.
  </p>
  <p>
      Ha inizio dalla Messa “IN COENA DOMINI”, ha il suo fulcro nella VEGLIA PASQUALE, e termina con i VESPRI DELLA DOMENICA di RESURREZIONE.
  </p>
  <p>
      Si deve dire che il Triduo Pasquale è la “Pasqua celebrata in tre giorni”.
  </p>
  <h4>4. 4. 1. <i>4. 4. 1. Il Giovedì Santo</i></h4>
<p>
    La riforma del Messale e dell'Anno Liturgico voluta dal Concilio Vaticano II, ha posto la Messa “IN COENA DOMINI” come apertura del Triduo Pasquale, ristabilendo in tal modol'unità dei tre giorni successivi. Così, “mentre il Triduo ci presenta la realtà (del Mistero Pasquale unico e unitario) nella sua dimensione storica (morte, sepoltura, resurrezione), il Giovedì Santo ce lo trasmette nella sua dimensione rituale”.
</p>
<p>
    La celebrazione dell'Eucarestia viene fatta alla sera ed ha tono festivo.
</p>
<p>
    I testi biblici ed eucologici pongono in risalto che Cristo ci ha dato la sua Pasqua nel rito della Cena, che esige, da parte della Chiesa, il legame inscindibile, sul piano della vita, del servizio e della carità fraterna, come condivisione del mistero della Passione del Signore. In questo contesto va visto il rito della lavanda dei piedi (cf. Gv 13,1-20). Essa è nata a Gerusalemme nel sec. V e già legata al Battesimo (cf. Ambrogio); si costituisce come rito specifico nella <i>Coena Domini</i> alla fine del sec. VII (cf. Concilio di Toledo can. 3).
</p>
<p>
    Nel corso dei secoli viene inserita alla fine dei Vespri del Giovedì Santo, soltanto nelle Cattedrali. Dalla riforma del 1955, il rito viene esteso a tutte le chiese.
</p>
<h4>4. 4. 2. <i>Il Venerdì Santo</i></h4>
<p>
    Con la sua liturgia esprime una teologia della Croce ispirata a S. Giovanni.
</p>
<p>
    Non è il giorno del lutto della Chiesa, ma il giorno di una AMOROSA CONTEMPLAZIONE del SACRIFICIO CRUENTO, fonte della nostra salvezza.
</p>
<p>L'aspetto dell'umiliazione e della morte è sempre inscindibilmente congiunto a quello della Resurrezione e della glorificazione di Cristo.</p>
<p>
    Questa teologia della Croce salvifica emerge non solo dai testi eucologici, ma soprattutto dai testi biblici che costituiscono
</p>
  <ul>
    <li>la LITURGIA della PAROLA: Is 52,13-53,12; Eb 4,14-16; 5,7- 9; Gv 18,1-19,42.</li>
    <li>dalla grande PREGHIERA UNIVERSALE</li>
    <li>dall'ADORAZIONE della CROCE</li>
    <li>dalla COMUNIONE</li>
  </ul>
  <p>
      Nel Venerdì Santo va religiosamente osservato il DIGIUNO PASQUALE<a href="#c10_n28" epub:type="noteref">28</a>, segno sacramentale della partecipazione al sacrificio di Cristo.
  </p>
  <h4>4.4. 3. <i>Il Sabato Santo</i></h4>
  <p>
      È giorno aliturgico, come il Venerdì Santo. La Chiesa, in questo giorno, si raccoglie soltanto per la celebrazione della Liturgia delle Ore.
  </p>
  <p>
      Con la preghiera viene celebrato il riposo di Cristo nella tomba, dopo il vittorioso e glorioso combattimento della Croce; viene meditato il mistero salvifico della discesa di Cristo nel mondo della morte; si attende l'avverarsi della parola del Signore: “<i>Il Figlio dell'uomo... deve... esser messo a morte e risorgere il terzo giorno</i>”.
  </p>
  <p>
      Il Sabato Santo, perciò, è caratterizzato dalla penitenza, espressione della Fede e della Speranza.
  </p>
  <h4>4. 4. 4. <i>La Veglia Pasquale</i></h4>
  <p>È “Madre di tutte le veglie” come afferma Agostino, ed ha carattere BATTESIMALE. Si svolge interamente nella gioia della Pasqua e con ritmo progressivamente ascensionale che sfocia nella liturgia eucaristica, la VERA EUCARESTIA PASQUALE.</p>
  <p>
      Il simbolismo fondamentale della celebrazione della veglia pasquale è di essere una <b>“Notte illuminata”</b>, anzi, una <b>“Notte vinta dal giorno”</b>, dimostrando mediante i segni, che la vita della grazia è scaturita dalla morte di Cristo. Per questo, la Veglia Pasquale è NOTTURNA per sua natura.
  </p>
  <p>
      Il passaggio dalle tenebre alla luce, dalla notte al giorno, col suo simbolismo vivo, esprime la realtà del mistero della Pasqua, in Cristo e in noi.
  </p>
  <p>
      La liturgia della Notte di Pasqua è strutturata in quattro grandi parti: il Lucernario, la Liturgia della Parola, la Liturgia Battesimale, la Liturgia Eucaristica.
  </p>
  <p>
      PRIMA PARTE: il <b>Lucernario</b>. Consta di vari momenti:
  </p>
  <ul>
    <li>
        accensione del FUOCO da una pietra: Cristo “pietra angolare”, che abbattuta dai colpi della croce, ha effuso su di noi lo Spirito Santo.
    </li>
    <li>il CERO PASQUALE, simbolo del Signore risorto dalla notte della morte.</li>
    <li>a PROCESSIONE CHE SEGUE il Cero Pasquale, simboleggia la parola di Cristo in Gv 8,12: “Io sono la luce del mondo; chi segue
        me, non camminerà nelle tenebre, ma avrà la luce della vita”.
        </li>
        <li>l’EXSULTET: è un momento saliente della proclamazione pasquale.
          </li>
  </ul>
  <p>
      SECONDA PARTE: <b>Liturgia della Parola</b>. Sono proposte:
  </p>
  <ul>
    <li>
        7 Letture dell’A.T.
    </li>
    <li>2 del N.T. col Sal 117</li>
  </ul>
  <p>TERZA PARTE: <b>Liturgia Battesimale</b>.</p>
  <p>
      QUARTA PARTE: <b>Liturgia Eucaristica</b>.
  </p>
  <p>
      I Vespri di Pasqua formano la significativa conclusione del Triduo Pasquale.
  </p>
  <h4>4.4.4.1. <i>La Domenica di Resurrezione</i></h4>
  <p>
      Dal sec. IV-V, quando la celebrazione della Veglia cominciò a spostarsi al mattino del Sabato, si diede inizio alla celebrazione della Domenica di Resurrezione.
  </p>
  <p>
      I testi eucologici contengono la tematica del rapporto Pasqua-Eucarestia e Spirito-Unità dei credenti.
  </p>
  <p>
      È ripreso il tempo dell'Agnello sacrificale, il quale, nella realtà di “vero agnello”, è definitivo per la liberazione degli uomini, da ogni forma di schiavitù del peccato: nella sua morte muore il peccato, nella sua resurrezione rinasce la vita nuova.
  </p>
  <p>
      La figura dell'agnello esprime, così, la duplice dimensione del Mistero Pasquale di Cristo.
  </p>
  <h4>4. 5. <i>4. 5. Il Tempo di Pasqua</i></h4>
  <p>Che le grandi feste abbiano bisogno di un certo “tempo di risonanza” lo si può vedere già nel Calendario liturgico ebraico, in cui 50 giorni dopo la festa di Pesach (insieme festa dei pani azzimi), veniva celebrata la “Festa delle settimane” (Shavuhot) come festa della mietitura del grano e memoriale dell'Alleanza al Sinai. Corrispondentemente già il II sec. conosce il tempo pasquale dei 50 giorni, che secondo At 2,1s. si compie con l'effusione dello Spirito santo promesso, vero frutto del mistero pasquale. Le Norme Generali n. 22, rimangono sul terreno della più antica tradizione quando affermano: “I 50 giorni che si succedono dalla Domenica di Resurrezione alla Domenica di Pentecoste, si celebrano nell'esultanza e nella gioia come un solo giorno di festa, anzi come la grande Domenica”. Espressione simbolica di questa ininterrotta gioia festiva è la prescrizione di lasciare il Cero Pasquale come simbolo del Signore Risorto, durante i 50 giorni, davanti all'Assemblea, in prossimità dell'altare, e di accenderlo durante le celebrazioni.</p>
  <p>
      Ma quando si cominciò a celebrare la festa di Pentecoste unicamente come l'anniversario della discesa dello Spirito Santo sugli Apostoli (sec. VII), e l'unione vitale del giorno di Pentecoste con il Tempo Pasquale andò in dimenticanza, anche alla festa di Pentecoste fu assegnata un'ottava.
  </p>
  <p>
      Gli studi sul Mistero Pasquale fatti in questo nostro tempo, hanno permesso di riscoprire l'intimo legame tra il dono dello Spirito Santo e la Resurrezione e Ascensione del Signore, tanto che molti esprimevano il desiderio che l'ottava di Pentecoste venisse soppressa: e così si è fatto con la riforma del Tempo Pasquale.
  </p>
  <p>
      Per sottolineare più fortemente l'unità del tempo pasquale, le rispettive domeniche vengono ora chiamate Domeniche di Pasqua, e la domenica in Albis’ forma la seconda, mentre Pentecoste forma l'ottava domenica. I loro testi liturgici sono intensamente caratterizzati dal mistero pasquale.
  </p>
  <p>
      La tradizionale domenica del Buon Pastore' è stata spostata dalla terza alla quarta domenica di Pasqua per non interrompere i vangeli delle apparizioni del Risorto.
  </p>
  <p>
      Per il Tempo Pasquale sono disponibili 5 Prefazi, di cui solo il primo è stabilito per determinati giorni: Veglia, Domenica e Ottava di Pasqua<a href="#c10_n29" epub:type="noteref">29</a>. 
  </p>
  <h4>4. 5. 1. <i>L'Ascensione</i></h4>
  <p>
      Nel sec. IV sorse, il 40° giorno dopo Pasqua: la festa dell’<i>Ascensione</i>, soprattutto ispirata ad At 1,3. “<i>I giorni dopo l'Ascensione, fino al Sabato prima di Pentecoste, preparano la venuta dello Spirito Santo</i>” (NG 26). In questo modo la Novena di Pentecoste formatasi nel clima della pietà popolare è accolta anche nella liturgia ufficiale.
  </p>
  <p>
      Questo mistero è parte integrante della Pasqua. Il Gesù che ci salva pienamente secondo il piano di Dio, non è il Gesù del Natale e della Croce, ma il Gesù risorto e glorificato, costituito dal Padre Messia e Signore, nel pieno esercizio del Suo Sacerdozio, Nuovo Adamo, fatto Spirito vivificante.
  </p>
  <p>
      Il mistero dell'Ascensione costituisce l'inaugurazione della regalità universale e cosmica del Signore, e della sua potenza nel mondo.
  </p>
  <h4>4. 5. 2. <i>La Pentecoste</i></h4>
  <p>
      È una festa ebraica e cristiana. Il termine greco letteralmente significa: cinquantesimo; così viene chiamata la festa celebrata il 50° giorno dopo la Pasqua negli ultimi libri dell’A.T. (cf. Tb 2,1; 2 Mac 12,32) e nel N.T. Negli altri libri dell’A.T. viene chiamata <i>hag shavu'ot</i>, cioè “festa delle settimane” 0.“festa delle primizie?”; veniva celebrata sette settimane dopo l'inizio della mietitura (cf. Lv 23,16ss; Dt 16,9ss) si trattava originariamente di una festa agricola durante la quale si offrivano a JHWH le primizie del raccolto in segno di ringraziamento (cf. Es 23,16; 34,22; Dt 16,10-11; Nm 28,26). Successivamente, si trasformò in una commemorazione dell'Alleanza, divenendo festa del dono della Torah. Sembra che la comunità di Qumran, già nel sec. II a.C., celebrasse la festa quale memoriale dell'Alleanza; il mutamento è attestato sicuramente dal II sec. d.C. 
  </p>
  <p>
      Ancora oggi gli Ebrei leggono in questo giorno il passo di Es 19 e il libro di <i>Rut</i>; tale usanza è giustificata oltre che dall'ambientazione del libro nel tempo della mietitura, dal fatto che Davide, di cui Rut è antenata, è nato e morto il giorno di <i>Shavu'ot</i>.
  </p>
  <p>
      Mentre la tradizione giovannea colloca il dono dello Spirito nello stesso giorno di Pasqua (cf. Gv 20,19-23), Luca situa l'effusione dello Spirito nel giorno della Pentecoste ebraica, memoriale del dono della <i>Torah</i> (cf. Lc 24,49; At 1,4-5).
  </p>
  <p>
      L'evento è descritto come una teofania: cielo, voce, tuono, vento, fuoco, sono tutti elementi tipici delle teofanie dell’A.T. (cf. Es 3,2; Dt 4,11-12,33-36; 1 Re 19,11-13 ecc.), e come la restaurazione dell'unità tra gli uomini, infranta a Babele. Se a Babele il tentativo di unità voluto dagli uomini in opposizione a Dio portò alla dispersione e alla confusione delle lingue (cf. Gen 11,6-9), nella Pentecoste lo Spirito, manifestatosi sotto forma di lingue di fuoco che si distribuiscono a ciascuno dei presenti, rende possibile la comunione tra popoli diversi e lingue diverse, riunendo “i linguaggi della famiglia umana nella professione dell'unica fede”.      
  </p>
  <p>
      La Pentecoste porta a compimento il Mistero Pasquale e rivela a tutti i popoli il mistero nascosto nei secoli. Cristo, asceso presso il Padre, compie la sua opera donando lo Spirito che muove Pietro ad annunciare l'evangelo di salvezza e a dichiarare ormai compiuta la promessa contenuta nella profezia di <i>Gioele: “Dopo questo, io effonderò il mio spirito sopra ogni uomo..... Chiunque invocherà il nome del Signore sarà salvato...</i> (GI 3,1-5); la discesa dello Spirito è segno escatologico, annuncio che ormai sono iniziati gli ultimi tempi.
  </p>
  <p>
      La Chiesa è inviata ad annunciare l'evangelo a tutte le genti, fino ai confini del mondo, nell'attesa del ritorno del Signore. La celebrazione della Pentecoste, “festa delle feste” o “grande domenica” come la chiamavano i Padri della Chiesa, ricorda questo dono dello Spirito che attualizza, ricorda e interiorizza quello che ha fatto Gesù.
  </p>
  <p>
      In questo Tempo di Pasqua si leggono gli <i>Atti degli Apostoli</i>, dato che si celebra il tempo dell'attuazione di ciò che nell’A.T. è preannunciato e preparato. Con il <i>Vangelo di Giovanni</i> è presentata la figura del Buon Pastore che dà la vita per le sue pecore e se la riprende (cf. Gv 10), ed il discorso di Gesù sul pane che discende dal cielo e dà la vita eterna (cf. Gv 6).
  </p>
  <p>
      Dopo la celebrazione dei secondi Vespri, si spegne il Cero Pasquale, a significare la conclusione della cinquantina pasquale, e dall'ambone viene spostato presso la vasca battesimale.
  </p>
  </section>
  <hr/>
  <section>
    <aside id="c10_n27" epub:type="footnote">
      <sup>27</sup><i>>Norme Generali</i>, 18s.
    </aside>
    <aside id="c10_n28" epub:type="footnote">
      <sup>28</sup> CEI, Nota pastorale, <i>Il senso cristiano del digiuno e dell'astinenza</i>, Torino, 1995
    </aside>
    <aside id="c10_n29" epub:type="footnote">
      <sup>29</sup> 29 Cf. E. LODI, O.c., p. 1043; A. ADAM, Corso di Liturgia, Brescia 1995, pp. 310-311.
    </aside>

  </section>
</body>
</html>
