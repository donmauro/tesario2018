<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Tesario</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">1</h1>
  <h2 class="center">Cosa si intende quando si dice che la Sacra Scrittura è “ispirata”, e cosa comporta in
    ordine all’interpretazione delle Scritture.</h2>
    <h5 class="center"> Il tema è affrontato in particolare nelle seguenti parti del 1° volume: pp. 12-36, nell’ambito dell’Introduzione alla sacra Scrittura; pp. 171-191
      nell’ambito della Teologia fondamentale; pp. 388-390, presentazione schematica della DV in Documenti del Concilio.</h5>

  <h4>1. LA DEI VERBUM</h4>
  <p>«Piacque a Dio nella sua bontà e sapienza rivelarsi in persona e manifestare il mistero della sua volontà» (DV 2).</p>
  <h5>1.1. <i>La rivelazione</i></h5>
  <p>
    La Costituzione <i>Dei Verbum</i> del Concilio Ecumenico Vaticano II, espone la dottrina della Chiesa sulla divina rivelazione 
    e sulla sua trasmissione (cf. DV 1), e si apre evidenziando il beneplacito di Dio che ha voluto rivelare agli uomini il mistero 
    della sua volontà (cf. DV 2): il termine “mistero”, tratto dal vocabolario paolino<a href="#c1_n8" epub:type="noteref">8</a>, indica il progetto di Dio, in lui nascosto, e svelato e realizzato in Cristo (cf. Col 1,25-27 e Ef 1,9). Sin dall'inizio, la Dei Verbum fa riferimento a Cristo che svela in pienezza Dio: in Giovanni 1,18 leggiamo «Dio nessuno l'ha mai visto: proprio il Figlio unigenito, che è nel seno del Padre, lui lo ha rivelato». Quindi Dio rivela se stesso, si fa conoscere.
  </p>
  <p>
    Il fine di tale rivelazione è ammettere l'uomo alla comunione con Dio stesso (cf. DV 2). Nella prima conclusione del <i>Vangelo di Giovanni</i> è detto: «Molti altri segni fece Gesù in presenza dei suoi discepoli, ma non sono stati scritti in questo libro. 
     Questi sono stati scritti, perché crediate che Gesù è il Cristo, il Figlio di Dio e perché credendo, abbiate la vita nel suo 
     nome» (Gv 20,30-31); così in <i>1 Giovanni</i>: «Quello che abbiamo veduto e udito, noi lo annunziamo anche a voi, perché anche voi 
     siate in comunione con noi. La nostra comunione è col Padre e col Figlio suo Gesù Cristo» (1 Gv 1,3); e nella <i>Lettera a Tito</i> 
     si legge: «È apparsa... la grazia di Dio, apportatrice di salvezza per tutti gli uomini» (Tt 2,11), in cui riecheggia 
     <i>Baruc</i>:«La sapienza... è apparsa sulla terra e ha vissuto tra gli uomini» (Bar 3,37-38).</p>
    <p>
      In effetti, nel cuore dell'uomo vi è come una nostalgia di Dio, e in <i>Genesi</i> 1,26 si legge che l'uomo è stato 
      creato 'ad immagine di Dio', per cui a lui tende. Il cuore dell'uomo è inquieto finché non riposa in Dio 
      (cf. sant'Agostino, <i>Le Confessioni</i>, 1,1). Nei <i>Salmi</i> si percepisce l'anelito dell'uomo che cerca Dio: 
      «Quando verrò e vedrò il volto di Dio?» (Sal 42,3)<a href="#c1_n9" epub:type="noteref">9</a>. Ma la ricerca dell'uomo,
       a volte, è come un cercare a tentoni. Dio però non ha lasciato l'uomo da solo in questa ricerca, e gli viene incontro con
        il dono di sé nella sua parola: la creazione<a href="#c1_n10" epub:type="noteref">10</a>, la storia e la parola 
        sono tre vie di rivelazione.
    </p>
    <p>
      L'uomo ha a disposizione il creato che gli parla di Dio: «I cieli narrano la gloria di Dio» (Sal 19,1). 
      Anche 'le impronte di Dio nell'universo' fanno sì che gli uomini di tutti i tempi e di tutte le latitudini lo 
      abbiano cercato. La creazione stessa è, dunque, segno di Dio creatore (cf. Rm 1,20).
    </p>
    <p>
      Nella storia – ed in particolare nella storia di Israele narrata nella sacra Scrittura – si legge l'intervento di Dio liberatore e salvatore (cf. Sal 106).        
    </p>
    <p>
      La parola, che è dall'origine, rivela prima di tutto perché pone in essere (cf. Gen 1,1-2,4a). La Parola, poi, che si fa Carne svela il mistero stesso di Dio (cf. Gv 1,1-18).
    </p>
    <p>
      Sebbene, quindi, si possa riconoscere Dio dal creato, la parola che rivela viene incontro alle difficoltà dell'uomo, perché possa conoscere con certezza Dio, e conoscere la via che a lui conduce (cf. DV 6).
    </p>
    <p>
      La <i>Gaudium et Spes</i> del 7 dicembre 1965, Costituzione del Concilio Vaticano II, afferma che l'uomo percepisce 
      di essere superiore alle realtà materiali, e intravede in sé il segno di una realtà trascendente (cf. GS 14). 
      L'uomo è, quindi, segno di Dio stesso (cf. Gen 1,26)<a href="#c1_n11" epub:type="noteref">11</a>. Ma l'uomo, pur riconoscendo 
      in sé una grandezza, percepisce anche i suoi limiti, specie davanti ad enigmi quali il perché della sofferenza e della morte 
      (cf. GS 18). La parola svela anche la realtà dell'uomo, del suo agire, e lo fa per salvare, non per condannare 
      (cf. Gv 12,44-50). Dio non si stanca di cercare l'uomo, per restaurare l'integrità perduta a causa del peccato (cf. Osea<a href="#c1_n12" epub:type="noteref">12</a>).
    </p>
    <p>
      Si parte, quindi, da un gratuito progetto di Dio e dalla sua benevolenza, per cui si è compiaciuto di rivelare se stesso; 
      e fa ciò per ammettere gli uomini alla vita divina<a href="#c1_n13" epub:type="noteref">13</a>. Dio tratta gli uomini da amici e si intrattiene con loro dialogando, 
      come afferma la Dei Verbum. Dio parla agli uomini e si intrattiene con essi. 
      Ciò svela il suo amore, che risplende pienamente in Cristo (cf. DV 2).
    </p>
    <p>
      La rivelazione comprende eventi e parole (cf. DV 2): la storia di Israele, in particolare, è un luogo privilegiato, in cui Dio 
      si fa conoscere.
    </p>
    <p>Vi è, inoltre, un progressivo disvelarsi della rivelazione, perché Dio agisee da pedagogo<a href="#c1_n14" epub:type="noteref">14</a>, gradualmente rivela se stesso, 
      fino al tempo della pienezza: in Cristo Gesù vi è la pienezza ed il compimento della rivelazione,
      La Lettera agli Ebrei dice che in ultimo Dio ha parlato attraverso il Figlio (cf. Eb 1,1-2)<a href="#c1_n15" epub:type="noteref">15</a>. Dio, che nessuno aveva visto, 
      in Cristo, il Figlio unigenito, è stato rivelato (cf. Gv 1,18). Alla domanda di Filippo: «mostraci il Padre» (Gv 14,8), 
      Gesù risponde: «Chi ha visto me ha visto il Padre» (Gv 14,9). La ricerca dell'uomo trova in Cristo Colui che ha 
      sempre cercato. Cristo svela il Padre, se stesso come il Figlio, e promette e svela lo Spirito Santo. 
      Inoltre Cristo svela l'uomo all'uomo: fa conoscere quale sia la massima statura dell'uomo (cf. GS 22).
    </p>
    <p>
      Sempre la Dei Verbum annota che a Dio che rivela è dovuta l'obbedienza della fede<a href="#c1_n16" epub:type="noteref">16</a>.
    </p>
    <h5>1.2. <i>La trasmissione della divina rivelazione</i><a href="#c1_n17" epub:type="noteref">17</a></h5>
    <p>
      Dio ha voluto che a noi, ed agli uomini di tutti i tempi, ciò che ha rivelato arrivi integro.
    </p>
    <p>
      Vertice della rivelazione è la sacra Scrittura. La sacra Scrittura è accolta e trasmessa dalla comunità credente. 
      Si parla di sacra Tradizione facendo riferimento alla predicazione degli apostoli ed al costante insegnamento della Chiesa (cf. DV 8).
    </p>
    <p>
      Sacra Scrittura e Tradizione sgorgano da un'unica fonte: la divina rivelazione. Non si tratta di due fonti parallele (cf. DV 9).
    </p>
    <p>
      Mentre la sacra Scrittura è definita, e non vi è nulla da aggiungere o da togliere (cf. Ap 22,18-19), la Tradizione cresce, 
      perché con l'assistenza dello Spirito Santo, cresce la comprensione di ciò che è stato trasmesso. A ciò contribuiscono la 
      contemplazione e lo studio dei credenti, l'intelligenza data da una profonda esperienza delle cose spirituale, la predicazione 
      in particolare dei vescovi (cf. DV 8). Cristo Gesù, infatti, ha affidato agli apostoli il compito di trasmettere il messaggio 
      della salvezza (cf. DV 7), e tale compito viene poi trasmesso ai vescovi, successori degli apostoli.
    </p>
    <p>
      È lo stesso insegnamento che viene dalla Tradizione della Chiesa che indica quali siano i libri sacri, il Canone<a href="#c1_n18" epub:type="noteref">18</a> (cf. DV 8).
    </p>
    <p>
      La sacra tradizione, la sacra Scrittura e il magistero della Chiesa sono intimamente connessi (cf. DV 10).
    </p>
    <h5>1.3. <i>L'ispirazione divina e l'interpretazione della sacra Scrittura</i><a href="#c1_n19" epub:type="noteref">19</a></h5>
    <p>
      La <i>Dei Verbum</i> dice che «le verità divinamente rivelate, che sono contenute ed espresse nei libri della sacra Scrittura, 
      furono scritte per ispirazione dello Spirito Santo» (DV 11). Si parla quindi dell'azione dello Spirito Santo in riferimento 
      all'ispirazione, e ciò rimanda all'affermazione che si trova in <i>2 Pietro</i> 1,16-21; così come in <i>2 Timoteo</i> 3,14-17 si 
      dice che «tutta la Scrittura ... è ispirata da Dio e utile per insegnare...».
    </p>
    <p>
      Nell'<i>Antico Testamento</i> si parla, con diverse immagini ed espressioni, dell'ispirazione profetica; nel Nuovo Testamento 
      vi sono affermazioni esplicite, anche relative all'azione dello Spirito negli scrittori dell'Antico Testamento 
      (cf. Mt 22,43; Mc 12,36; At 1,16.4,25; Eb 3,7; 1 Pt 1,10-12).
    </p>
    <p>
      Ma cosa si intende per 'ispirazione'?
    </p>
    <p>
      L'enciclica <i>Providentissimus Deus</i> (1893) di Leone XIII cerca di descrivere la natura dell'ispirazione attraverso un'analisi 
      della psicologia dell'autore sacro, dal punto di vista intellettivo, volitivo ed operativo. La <i>Dei Verbum</i> sottolinea che gli 
      agiografi, gli scrittori sacri, sono veri autori, con le loro capacità, che hanno svolto una consapevole attività letteraria. 
      Parlare di Dio “Autore' significa richiamare l'attività trascendente di Dio, coordinata con quella dello scrittore sacro che 
      l'ispirazione suscita, dirige e avvolge interamente.
    </p>
    <p>
      Sempre nella <i>Dei Verbum</i> è detto che «Dio nella sacra Scrittura ha parlato per mezzo di uomini alla maniera umana» (DV 12), 
      per cui va ricercato ciò che ogni autore ha voluto dire, per comprendere quanto Dio ha voluto rivelare (cf. DV 12): ciò significa 
      che l'autore umano non è stato uno strumento passivo nelle mani di Dio e non ha ricevuto come una dettatura di quanto doveva scrivere. 
      L'agiografo è autore in senso pieno, e non è consapevole dell'essere ispirato: un libro viene riconosciuto come ispirato dalle 
      comunità ebraica e cristiana, e non in base al nome dell'autore, ma in riferimento all'accordo dello scritto con la fede della comunità stessa. 
      In conformità a ciò, si è precedentemente annotato come il riconoscimento del Canone, e cioè il riconoscimento dell'elenco dei libri 
      ispirati e quindi normativi per la fede, venga fatto dalla comunità credente.
    </p>
    <p>
      Una riflessione sul processo dell'ispirazione fa comprendere che questa non riguarda solo il singolo autore, ma coinvolge tutta 
      la comunità che produce il libro, potremmo dire tutto il processo redazionale, come fa ben rilevare L. Alonso Schöke<a href="#c1_n20" epub:type="noteref">20</a>.
    </p>
    <p>
      Se per interpretare la sacra Scrittura si deve cercare quanto l'autore umano ha voluto dire, ciò significa che la Bibbia non può 
      essere presa alla lettera, e che non si accorda con il dato dell'ispirazione la lettura fondamentalista (cf. 7).
    </p>
    <p>
      Allora, cosa si intende quando si parla di ‘verità' nella sacra Scrittura?
    </p>
    <p>
      Bisogna, a questo proposito, ricordare che il caso Galilei scaturì dal volere contrapporre due ‘verità', quella biblica e quella 
      delle scienze naturali. Il problema della inerranza della Bibbia – per cui la Bibbia non può riportare errori – divenne più acuto 
      nel XIX secolo col progresso delle scienze, specie di quella storica. Tale contrasto non si può risolvere con il concordismo' che cerca di 
      accomodare l'interpretazione alla lettera con i dati forniti dalla scienza, i quali sono in continua evoluzione.
    </p>
    <p>
      La <i>Providentissimus Deus</i> condannò quella che sembrava essere una soluzione del problema, e che era stata proposta da 
      Mons. Maurice d'Hulst, e cioè che l'inerranza fosse limitata ai soli contenuti di fede e di morale. Nell'idea di Mons. d'Hulst vi era, 
      però, un'intuizione che viene ripresa dal Concilio Vaticano II, quando dice che la verità biblica va interpretata sotto l'aspetto religioso (cf. DV 11)
    </p>
    <p>
      La <i>Divino Afflante Spiritu</i> (1943) di Pio XII apre una strada alla soluzione del problema riconoscendo l'esistenza di generi letterari<a href="#c1_n21" epub:type="noteref">21</a>, 
      parlando delle narrazioni storiche che sembrano riportare errori.
    </p>
    <p>
      Per quanto riguarda la verità della sacra Scrittura, la Dei Verbum dice che non ci può essere errore in quanto Dio ha voluto 
      comunicare attraverso la Scrittura: «Tutto ciò che gli autori ispirati... asseriscono è da ritenersi asserito dallo Spirito Santo... 
      per conseguenza... i libri della Scrittura insegnano con certezza, fedelmente e senza errore la verità che Dio, per la nostra salvezza, 
      volle fosse consegnata nelle sacre Scritture» (DV 11).
    </p>
    <p>
      Ispirazione e inerranza sono, quindi, da intendersi alla luce della volontà di Dio, che vuole comunicare la verità 
      «per la nostra salvezza»<a href="#c1_n22" epub:type="noteref">22</a>. Non viene posto un limite, come se vi fosse una parte 
      ispirata ed una non ispirata, una senza errori ed un'altra con errori; si indica invece un principio formale nel progetto rivelatorio e 
      salvifico di Dio<a href="#c1_n23" epub:type="noteref">23</a>. 
    </p>
    <p>
      Quanto alla verità, comunicata va ricercata tenendo conto che «Dio nella sacra Scrittura ha parlato per mezzo di uomini alla 
      maniera umana» (DV 12), e poiché «la verità... viene diversamente proposta ed espressa in testi in vario modo storici, o 
      profetici, o poetici, o anche in , altri generi di espressione» (DV 12), bisogna assumere come verità non la forma con cui è 
      espressa, ma il contenuto che tramite un determinato genere letterario si è voluto presentare.
    </p>
    <h4>2. L'INTERPRETAZIONE DELLA <i>BIBBIA</i> NELLA CHIESA</h4>
    <p>Nella Dei Verbum si afferma che la Chiesa, fin dagli inizi, ha mostrato una particolare venerazione verso le divine Scritture 
      (cf. Dei Verbum 21). Nei diversi tempi, per la lettura e l'interpretazione della sacra Scrittura si sono utilizzati metodi 
      ed approcci diversi.
    </p>
    <h5>
      2.1. <i>Dall'epoca patristica al Medioevo</i>
    </h5>
    <p>
        La letteratura patristica fa percepire come la sacra Scrittura venisse letta abbondantemente. Emergono presto anche due 
        diverse scuole quanto all'interpretazione: quella di Alessandria e quella di Antiochia. Per la scuola di Alessandria va, 
        in particolare, ricordato Origene, sia per l'opera di critica testuale fatta con l'edizione delle <i>Esaple</i> (cf. 2.3.1.2) sia 
        per l'uso dell'allegoria<a href="#c1_n24" epub:type="noteref">24</a> e per la ricerca del senso spirituale della sacra Scrittura. La scuola antiochena si caratterizzò per 
        la ricerca del senso letterale, non in opposizione all'uso dell'allegoria, la quale necessita della comprensione del senso letterale, 
        ma contro le esagerazioni a volte derivanti dall'applicazione dell'allegoria.
    </p>
    <p>
      Gli esegeti<a href="#c1_n25" epub:type="noteref">25</a> latini del IV e V secolo, ad eccezione di Girolamo, hanno commentato la <i>Bibbia</i> attraverso la predicazione.
    </p>
    <p>
      Nel Medioevo si introdusse la terminologia che si è affermata riguardo ai sensi della Scrittura (cf. 8).
    </p>
    <p>
        Dal XII secolo l'esegesi si caratterizza come analisi dettagliata: la lectio non è altro che una <i>lectio universitaria</i>, che si 
        distingue dalla <i>collatio monastica</i> che ha il sapore di una conversazione tra il padre e i figli nell'ambito del monastero. 
        La <i>lectio</i> magistrale tende alla quæstio e alla <i>disputatio</i> – quindi domande che vengono poste e argomentazioni in risposta alle domande –, e 
        vi trovano spazio le <i>glossae</i>, e cioè delle spiegazioni, delle precisazioni sempre più dettagliate. La <i>collatio</i> – che comprende 
        <i>lectio, meditatio e oratio (contemplatio)</i> – tende alla <i>confabulatio spiritualis</i> e rimanda alla ricchezza della lettura dei Padri: il fine è 
        intrattenersi sulle cose di Dio”, ed a ciò si perviene attraverso la “lettura del testo, a cui segue la “meditazione che poi si volge in 
        ‘preghiera', e - a volte – diviene contemplazione’<a href="#c1_n26" epub:type="noteref">26</a>.
    </p>
    <p>
      Nei secoli XIII-XIV i commenti biblici sono lezioni, in cui spesso il metodo usato è quello di ragionare sul testo per concordanze, al 
      fine di rispondere a questioni della dommatica.
    </p>
    <h4>2.2. <i>Dal Concilio di Trento al Concilio Vaticano II</i></h4>
    <p>
      Dopo il movimento della Riforma, la Chiesa Cattolica, con il Concilio di Trento (1545-1563), riservò ad alcuni il compito della 
      lettura, dello studio e dell'insegnamento della sacra Scrittura, per arginare quanto poteva derivare dalla libera interpretazione del 
      Vangelo: «E perché sotto l'apparenza della pietà non venga diffusa l'empietà, lo stesso santo sinodo stabilisce che nessuno debba essere 
      ammesso a tale ufficio di lettore, sia in pubblico che in privato, se prima non è stato esaminato dal vescovo del luogo, circa la sua vita, 
      i suoi costumi, la sua scienza, e approvato» (<i>Sulla lettura della s.scrittura e la predicazione</i> 7, 17 giugno 1546); lo stesso decreto impone 
      l'obbligo della predicazione a chi ne ha l'ufficio, perché non manchi il pane della parola ai piccoli (cf. <i>Ibidem</i> 9-12).
    </p>
    <p>
      Con il Rinascimento si vanno riscoprendo gli autori antichi, ed i metodi di indagine letteraria – utilizzati per lo studio dei classici – 
      vengono applicati anche alla <i>Bibbia</i>. In campo cattolico ciò non avviene immediatamente; bisogna attendere la fine dell'800.
    </p>
    <p>
      L'enciclica Providentissimus Deus (1893) di Leone XIII, pur manifestando qualche preoccupazione di tipo apologetico, avvia il rinnovamento 
      biblico in campo cattolico.
    </p>
    <p>
      Tra i promotori del rinnovamento degli studi biblici cattolici va segnalato padre M.J. Lagrange, domenicano, fondatore a Gerusalemme 
      dell'<i>Ècole biblique et archéologique française</i>, e della rivista <i>Revue Biblique</i>, che fu scelta dalla Pontificia Commissione Biblica, 
      istituita il 30 ottobre 1902 da Leone XIII, come organo della commissione stessa<a href="#c1_n27" epub:type="noteref">27</a>
    </p>
    <p>
      Una più decisa svolta negli studi biblici cattolici è segnata dall'enciclica <i>Divino Afflante Spiritu</i> di Pio XII del 30 settembre 1943.
    </p>
    <p>
      Nel 1963, mentre è in corso di svolgimento il Concilio Vaticano II, la IV assemblea della Federazione luterana mondiale di 
      Helsinki in un documento di studio preparatorio <i>Sulla giustificazione</i>, pur non essendo ancora iniziato un dialogo ufficiale 
      tra le Chiese luterana e cattolica, sottolinea che la dottrina della Riforma è sorta in polemica con la Chiesa di Roma, ma che Roma 
      sta cambiando e di ciò vede i segni nel rinnovamento degli studi biblici e nel movimento liturgico.
    </p>
    <h5>2.2.1. <i>L'ermeneutica e la Dei Verbum</i></h5>
    <p>
      La <i>Dei Verbum</i> esprime i criteri per l'ermeneutica<a href="#c1_n28" epub:type="noteref">28</a> biblica cattolica, e cioè per l'interpretazione, evidenziando l'importanza di 
      una indagine seria sul testo, perché «Dio ha parlato per mezzo di uomini alla maniera umana» (DV 12), per cui bisogna ricercare con 
      attenzione cosa abbiano voluto dire gli agiografi, gli scrittori sacri, per comprendere cosa Dio ha voluto manifestare con le loro parole (cf. DV 12).
    </p>
    <p>
      Sempre la <i>Dei Verbum</i> 12 indica dei principi da seguire per l'interpretazione della sacra Scrittura: prima di tutto va 
      «letta e interpretata con l'aiuto dello stesso Spirito mediante il quale è stata scritta, per ricavare con esattezza il senso 
      dei testi sacri», e ciò rimanda a quella congenialità col testo e col suo autore che anche l'ermeneutica moderna ritiene una premessa 
      necessaria per una comprensione autentica<a href="#c1_n29" epub:type="noteref">29</a>.
    </p>
    <p>
      Inoltre «si deve badare... al contenuto e all'unità di tutta la Scrittura, tenuto debito conto della viva Tradizione della Chiesa e 
      dell'analogia della fede» (DV 12)<a href="#c1_n30" epub:type="noteref">30</a>.
    </p>
    <p>
      Si rimanda, quindi, al Canone delle Scritture (cf. 4.1.1) che fornisce anche una visione globale dell'insieme letterario e 
      costituisce la premessa di quanto si dice del “senso pieno’ della Scrittura (cf. 8).
    </p>
    <p>
      Riferendosi poi alla Tradizione della Chiesa si ricorda il contesto in cui nasce la scrittura (cf. DV II), per cui si ha 
      una determinata comprensione della persona e dell'evento di Gesù Cristo, così come è stata trasmessa dalla comunità apostolica, 
      si è sviluppata nei tempi successivi ed è stata fedelmente custodita e trasmessa dal Magistero: la Tradizione fornisce un orizzonte 
      di comprensione della Scrittura, per la quale collaborano studiosi e Magistero.
    </p>
    <p>
      Quanto al ruolo degli studiosi, gli esegeti, la <i>Divino Afflante Spiritu</i> ne incoraggiava gli studi per chiarire i passi più difficili; 
      la <i>Dei Verbum</i> assegna agli esegeti, quale loro ministero, l'intera Scrittura, per ricercarne sempre più profondamente il significato.
    </p>
    <p>
      Il Magistero, d'altra parte, «non è superiore alla Parola di Dio, ma al suo servizio» (DV 10): ciò viene evidenziato nella liturgia della 
      consacrazione dei vescovi ponendo il Vangelo sul capo del consacrando, dopo l'imposizione delle mani e prima della preghiera consacratoria. 
      Ufficio del Magistero «è d'interpretare autenticamente la Parola di Dio scritta o trasmessa» (DV 10): ha quindi pure una funzione esegetica, 
      quale interprete, anche se la ricerca esegetica propriamente detta è degli studiosi. Non vi è opposizione tra i due ruoli, perché il fine 
      della Tradizione della Chiesa, di cui si fa garante il Magistero, è una sempre più profonda comprensione della Scrittura, e questo è l'obiettivo 
      della ricerca. Il Magistero ha l'autorità di intervenire in materia esegetica in forza del ministero ricevuto per mandato divino di «custodire e 
      interpretare la parola di Dio» (DV 12)<a href="#c1_n31" epub:type="noteref">31</a>.
    </p>
    <p>
      Il rimando all'analogia della fede<a href="#c1_n32" epub:type="noteref">32</a> (cf. DV 12) sottolinea la coscienza dell'unità della Rivelazione e della fede della Chiesa.
    </p>
    <h5>2.3. <i>Il metodo</i></h5>
    <p>
        Poiché in questa introduzione si vogliono fornire gli elementi essenziali che guidino alla lettura della Bibbia, senza trascurare qualche 
        cenno a tematiche tipiche della teologia fondamentale, si guarderà di seguito al metodo, e si utilizzerà come traccia di riferimento 
        il documento <i>L’interpretazione della Bibbia nella Chiesa</i>.
        I metodi, gli approcci e le letture presentate dal documento sono:
      </p>
        <ul>
          <li>il metodo storico-critico;</li>
          <li>l'analisi retorica;</li>
          <li>l'analisi narrativa;</li>
          <li>l'analisi semiotica;</li>
          <li>l'approccio canonico;</li>
          <li>l'approccio che fa ricorso alle tradizioni interpretative giudaiche;</li>
          <li>l'approccio attraverso la storia degli effetti del testo;</li>
          <li>l'approccio sociologico;</li>
          <li>l'approccio antropologico;</li>
          <li>gli approcci psicologici o psicanalitici;</li>
          <li>l'approccio liberazionista;</li>
          <li>l'approccio femminista;</li>
          <li>la lettura fondamentalista.</li>
        </ul>
    
    <h5>2.3.1. <i>Il metodo storico-critico e i nuovi metodi di analisi letteraria</i></h5>
    <p>
        «Il <b>metodo storico-critico</b><a href="#c1_n33" epub:type="noteref">33</a> è il metodo indispensabile per lo studio scientifico del significato dei testi antichi. Poiché la sacra Scrittura, 
        in quanto “Parola di Dio in linguaggio umano”, è stata composta da autori umani in tutte le sue parti e in tutte le sue fonti, la sua giusta comprensione 
        non solo ammette come legittima, ma richiede, l'utilizzazione di questo metodo». Così si esprime il documento <i>L'interpretazione della Bibbia nella Chiesa</i> I,A 
        pubblicato nel 1993, a cento anni dalla <i>Providentissimus Deus</i>, dalla Pontificia Commissione Biblica.
    </p>
    <p>
      In pratica si tratta di partire da una analisi letteraria dei testi e di collocarli nel contesto storico-geografico nel quale sono stati prodotti, 
      conoscendo quindi l'ambiente culturale. «Per comprendere infatti in maniera esatta ciò che l'autore sacro volle asserire nello scrivere, si deve 
      fare debita attenzione sia agli abituali e originari modi di sentire di esprimersi e di raccontare vigenti ai tempi dell’agiografo, sia a quelli 
      che nei vari luoghi erano allora in uso nei rapporti umani» (DV 12). Questo modo di guardare al testo sacro non è un “dissacrarlo”, perché tiene 
      conto del modo di agire di Dio che nella sua condiscendenza si è rivelato attraverso parole umane, così come il Verbo di Dio si è fatto uomo, 
      assumendo la natura umana (cf. DV 13).
    </p>
    <p>
      Attraverso l'indagine letteraria ci si rende conto che il testo che noi abbiamo ricevuto – ciò vale sia per l'<i>Antico</i> sia per il <i>Nuovo Testamento</i> 
      - ha una storia: vi sono, ad esempio, fonti scritte a cui hanno attinto gli autori dei vangeli, ed il confronto tra i testi evidenzia quanto proviene da 
      una fonte comune e quanto è tipico del singolo autore, come anche l'eventuale integrazione o rielaborazione di un redattore finale; per quanto riguarda il Pentateuco, 
      ci si rese presto conto che non poteva essere attribuito ad un solo autore, Mosè, e che alla base del testo vi sono diversi documenti, di epoca diversa, 
      con un'opera redazionale che ha, infine, impresso la sua impronta.
    </p>
    <p>
      Infatti, due vicende che introducono all'applicazione del metodo storico-critico, per lo studio della <i>Bibbia</i>, sono la 'ipotesi documentaria' che 
      riguarda il <i>Pentateuco</i> e la teoria delle 'due fonti', relativa allo studio dei vangeli sinottici<a href="#c1_n34" epub:type="noteref">34</a>.
    </p>
    <p>
      Il metodo parte dalla critica testuale: poiché il testo è arrivato a noi tramite manoscritti, si esaminano le eventuali varianti 
      e si valuta quale possa essere il testo più vicino all'originale, considerando il valore, l'antichità e la provenienza dei diversi manoscritti. 
      Si procede poi con l'analisi linguistica e letteraria, con l'individuazione del genere letterario di un brano; si ricercano quindi le tradizioni 
      o i motivi tradizionali presenti, per giungere infine all'analisi del testo nella sua redazione finale.
    </p>
    <p>
      Da questo tipo di studio emerge non solo la storia del testo, ma anche la storia della comunità che lo ha prodotto e si può anche far 
      emergere quanto è alla base degli scritti: avvenimenti, personaggi...
    </p>
    <p>
      La <i>Dei Verbum</i> evidenzia, ad esempio, come alla base dei vangeli vi sia l'opera e l'insegnamento di Gesù, quindi la testimonianza degli 
      apostoli e della Chiesa delle origini, ed infine l'opera degli autori sacri (cf. DV 19): tali dati sono rintracciati proprio attraverso lo studio del testo.
    </p>
    <p>
      Il documento della Pontificia Commissione Biblica, dopo aver presentato il metodo storico-critico, afferma che nessun metodo può far emergere tutta 
      la ricchezza dei testi biblici, per cui sottolinea come sia opportuno anche l'utilizzo di metodi di analisi letteraria quali l'analisi retorica, l'analisi 
      narrativa e l'analisi semiotica; questi infatti prestano una grande attenzione all'unità interna dei testi. Da soli questi metodi sarebbero insufficienti, 
      perché esaminano ogni scritto isolatamente, mentre la Bibbia non è una collezione di testi, e ciò va considerato mentre ci si accosta ad essa per interpretarla.
    </p>
    <p>
        L'<b>analisi retorica</b> non è un metodo nuovo, ma si parla di nuova retorica’in quanto viene utilizzata sistematicamente per l'interpretazione della Bibbia e 
        fa notare la capacità persuasiva e convincente del linguaggio biblico.
    </p>
    <p>
      L'<b>analisi narrativa</b> evidenzia come il messaggio biblico sia presentato prevalentemente come racconto o testimonianza: ciò coinvolge il lettore e lo conduce 
      ad adottare il mondo del racconto” col suo sistema di valori.
    </p>
    <p>
      L'<b>analisi semiotica</b><a href="#c1_n35" epub:type="noteref">35</a> guarda alle relazioni interne ad un brano. È sicuramente arricchente per lo studio del testo, ma va utilizzata considerando anche l'apertura alla storia, cosa che dall'analisi in sé è
      ignorata.        
    </p>
    <h5>2.3.1.1. <i>Le lingue della Bibbia</i></h5>
    <p>
      I libri dell'<i>Antico Testamento</i> sono stati scritti originariamente quasi tutti in ebraico, vi sono poi parti di qualche libro scritte in aramaico 
      (Esd 4,8-6,18; 7,12-26; Dn 2,4-7,28) e, inoltre, due parole in Gen 31,47 e una frase in Ger 10,11. Vi è poco scritto originariamente in greco: <i>Sapienza</i> e 2 <i>Maccabei</i>. 
      Altri scritti sono giunti in greco, perché l'originale ebraico è andato probabilmente perduto: <i>1 Maccabei, Giuditta, Tobia</i> (frammenti di un manoscritto ebraico e 
      di tre in aramaico di <i>Tobia</i> si sono trovati a Qumran<a href="#c1_n36" epub:type="noteref">36</a>), parte di <i>Daniele</i> (Dn 3,24-90; 13-14), le aggiunte greche di <i>Ester</i> (prima di 1,1; dopo 3,13; dopo 4,17; in 
      5,1-2; dopo 8,12 e dopo 10,3) e <i>Baruc</i> (in particolare per Bar 4,5-5,9 si ritiene, generalmente, che l'originale sia in greco).
    </p>
    <p>
      Il <i>Siracide</i> o <i>Ecclesiastico</i> si presenta come una versione greca da un testo in ebraico, di cui se ne sono trovati circa due terzi nella Genizah 
      del Cairo<a href="#c1_n37" epub:type="noteref">37</a> (nel 1896 e 1931) e frammenti a Qumran e Masada<a href="#c1_n38" epub:type="noteref">38</a>.
    </p>
    <p>
      I libri del Nuovo Testamento sono scritti in greco.
    </p>
    <h5>2.3.1.2. <i>Il testo e la sua trasmissione, anche attraverso le antiche traduzioni-interpretazioni</i></h5>
    <p>
      Tutti gli scritti antichi ci sono pervenuti attraverso manoscritti, e ciò vale anche per i libri della <i>Bibbia</i>. Di nessuno dei libri biblici 
      possediamo l'originale, come capita anche per i classici.
    </p>
    <p>
      Poiché i testi hanno a volte subito delle modificazioni, dovute a cause diverse, quale ad esempio la svista di un copista, è sorta la ‘critica del testo”, che, 
      confrontando le diverse copie di uno stesso testo, i “testimonio, cerca di valutare le varianti, per individuare la versione originale.
    </p>
    <p>
      Le edizioni critiche riportano il testo che si valuta come autentico, con in nota le varianti.
    </p>
    <p>
      Per l'<i>Antico Testamento</i>, del testo ebraico ci è pervenuto, attraverso numerosi manoscritti, il testo ‘masoretico' (TM): si tratta di un testo 
      in cui sono segnate le vocali – che in ebraico non è indispensabile indicare per iscritto – e composto tra il VII e il IX secolo d.C. a Tiberiade. 
      I manoscritti più antichi di tale testo sono del IX secolo d.C.
    </p>
    <p>
      La scoperta archeologica di Qumran (1947) ha fatto rinvenire, per alcuni libri dell'<i>Antico Testamento</i>, dei manoscritti – a volte si tratta di frammenti – 
      risalenti al I secolo a. C. I manoscritti di Qumran testimoniano anche il fatto che a volte vi erano di uno stesso scritto diverse forme testuali, e che 
      alcuni testi, trovati a Qumran, si accordano di più con la traduzione greca, detta LXX (<i>Settanta</i>), che con il testo masoretico.
    </p>
    <p>
      Il testo greco dell'Antico Testamento, la Settanta, è generalmente attribuito agli ebrei di lingua greca di Alessandria d'Egitto, ed è stato il testo usato 
      dalle prime comunità cristiane. Dalla LXX le prime comunità cristiane hanno ricevuto la diversa maniera di raccogliere i libri sacri, rispetto agli ebrei, ed anche 
      il diverso numero di libri (ve ne sono infatti sette in più rispetto al Canone degli ebrei). Si cominciò a tradurre in greco dal III secolo a.C. ad Alessandria. 
      Vi contribuirono traduttori diversi per i vari libri, ed in tempi diversi. Dapprima si cominciò col tradurre la Torah<a href="#c1_n39" epub:type="noteref">39</a>, ed in seguito si continuò con gli altri libri: 
      la Settanta fu definita nel I secolo a.C. Il titolo Settanta deriva da una leggenda che vuole dare valore al testo greco dei libri sacri: si narra che settantadue 
      traduttori si impegnarono separatamente nella traduzione di tutti i libri, e che confrontando le traduzioni risultassero identiche tra di loro. I manoscritti più 
      antichi sono del IV secolo d.C.
    </p>
    <p>
      I Targumin sono versioni aramaiche dell'Antico Testamento, fatte quando l'ebraico non era più capito dal popolo; presentano, in genere, una parafrasi dei testi 
      con cenni di interpretazione, per cui sono utili per conoscere l'esegesi giudaica. I manoscritti che possediamo sono quasi tutti tardivi ma trasmettono tradizioni 
      esegetiche antiche.
    </p>
    <p>
      Altre versioni greche sono quelle di Teodozione (180 d.C.), Simmaco (verso il 200 d.C.), Aquila (verso il 140 d.C.). Nell’Esaple di Origene queste versioni greche 
      furono messe a confronto con la LXX e con il testo ebraico, traslitterato anche in greco. Origene voleva correggere le eventuali divergenze delle traduzioni greche 
      dal testo ebraico, ma non possedeva il testo utilizzato dai traduttori, perché aveva un testo di tipo masoretico.
    </p>
    <p>
      Nel II secolo d.C. si incominciò anche a tradurre i libri dell’Antico Testamento in siriaco, e nel secolo V vi si aggiunse la traduzione del Nuovo Testamento: 
      essendo la traduzione più in uso presso i cristiani di lingua siriaca fu detta peshitta, cioè versione “comune”.
    </p>
    <p>
      Dalla <i>LXX</i> fu fatta una versione in lingua copta, probabilmente a partire dal III secolo d.C.
    </p>
    <p>
      Sempre dalla <i>LXX</i> si è tradotto in latino dal II secolo: alle varie traduzioni – che comprendono anche il <i>Nuovo Testamento</i> – si dà il nome generico di <i>Vetus latina</i>.
    </p>
    <p>
      La versione latina di san Girolamo, della fine del IV secolo d.C., è fatta per l'Antico Testamento sul testo ebraico. Per il Nuovo Testamento, san Girolamo 
      si limitò a rivedere la versione antica, confrontandola con dei manoscritti greci. Tale versione è detta <i>Volgata</i> e nel 1546 il Concilio di Trento la dichiarò 
      'autentica', cioè da usarsi come testo normativo di riferimento, senza escludere il ricorso ai testi originali.
    </p>
    <p>
      I manoscritti del <i>Nuovo Testamento</i> sono databili a partire dagli inizi del II secolo d.C.
    </p>
    <p>
      Si parla di “tipi testuali' quando un complesso di varianti si ritrova insieme in determinati codici, cioè manoscritti, e ciò fa pensare ad una provenienza comune. 
      Un manoscritto può appartenere per intero ad un tipo testuale, o può seguirlo in parte.
    </p>
    <p>
      I principali codici per il Nuovo Testamento sono i seguenti: il Codice Vaticano (B) della metà del IV secolo, che manca dell'ultima parte del Nuovo Testamento 
      (da Eb 9,14 in poi); il Codice Sinaitico (S) della metà del IV secolo, che contiene tutto il Nuovo Testamento ed anche La lettera di Barnaba e Il pastore di Erma; 
      il Codice Alessandrino (A) dell'inizio del V secolo, che originariamente conteneva tutto il Nuovo Testamento, le due epistole di Clemente ei Salmi di Salomone, ma 
      questi ultimi scritti e alcune parti del Nuovo Testamento sono andate perdute; il Codice di Beza (D) del V secolo che contiene <i>Matteo, Giovanni, Luca, Marco, 
          3 Giovanni e Atti</i>, in latino e in greco.
    </p>
    <p>
      La critica testuale annota che in riferimento ad alcune aree geografiche, e quindi ad alcune Chiese, vi sono dei modelli di riferimento: possiamo parlare di 
      “recensioni”, che – ad esempio – assumono consapevolmente alcune tra le varianti testuali. Tali modelli di riferimento o recensioni vengono chiamati “tipi testuali”. 
      Ai diversi tipi testuali attingono i manoscritti, che poi vengono dagli studiosi catalogati, costituendo le edizioni critiche.
    </p>
    <p>
      I manoscritti del Nuovo Testamento sono innumerevoli e testimoniano un lavoro di recensione: avendo manoscritti con varianti, le Chiese locali fecero un lavoro 
      di confronto tra i testi, per avere un testo uniforme per la liturgia; se una Chiesa godeva di particolare prestigio, il testo prodotto influiva sul lavoro di 
      altre Chiese locali. Queste recensioni hanno prodotto come dei nuovi tipi testuali. Sono individuati i testi bizantino (K)<a href="#c1_n40" epub:type="noteref">40</a>, alessandrino (H), occidentale (D) e 
      cesariense (C).
    </p>
    <p>
      Il testo bizantino o <i>koiné</i>, comune, viene usato nella liturgia bizantina, e ciò a partire dal Medioevo. È il frutto di un processo recensionale che si avvia 
      nel IV o V secolo e che vuole rendere il testo più facile, elegante ed edificante.
    </p>
    <p>
      Il testo alessandrino presenta le varianti meno eleganti, ed è del III-IV secolo: in genere preferisce la versione più breve di un testo, eliminando quanto sembra una aggiunta.
    </p>
    <p>
      Il testo occidentale è del IV secolo e proviene dall'ambiente della Palestina e della Siria, geograficamente più vicino di Alessandria ai luoghi 
      in cui si sono svolti gli eventi narrati, per cui vi sono a volte versioni più ampie, rispetto al testo alessandrino, ma che hanno valore documentario, 
      in quanto vi si trasmette quanto conservato da una tradizione orale ancora viva.
    </p>
    <p>
      Per gli <i>Atti degli Apostoli</i> si notano le maggiori differenze tra il testo alessandrino e il testo occidentale.
    </p>
    <h5>2.3.1.3. <i>Le traduzioni recenti</i></h5>
    <p>
        La Bibbia viene generalmente letta in traduzione, nelle lingue moderne, ed è stata la Dei Verbum che ha sollecitato affinché si approntassero delle traduzioni 
        dai testi originali, sempre più appropriate, per consentire a tutti l'accesso alla parola di Dio. La Dei Verbum ha inoltre evidenziato l'importanza della traduzione, 
        ricordando come fin dai primi tempi della Chiesa si sia tradotto il testo (è quanto già evidenziato parlando della trasmissione del testo), ed ha invitato alla 
        collaborazione con i fratelli separati per il lavoro di traduzione (cf. DV 22).
    </p>
    <p>
      Vanno segnalate le traduzioni in lingua francese de La Bible de Jérusalem (BJ), fatta dagli studiosi dell’Ècole Biblique et Archéologique francaise di Gerusalemme 
      (è stata già pubblicata la terza versione), e della Traduction Ecuménique de la Bible (TOB), di grande importanza perché frutto di collaborazione tra le Chiese 
      cattolica e protestanti.
    </p>
    <p>
      Queste due prestigiose traduzioni sono corredate da introduzioni e note. In lingua italiana sono state tradotte le introduzioni e le note delle due 
      traduzioni francesi, accompagnate dal testo della CEI (1971), il testo ufficiale adottato anche per la liturgia dalla Conferenza Episcopale Italiana fino al 2007. 
      Il 4 ottobre 2007 è stata consegnata alle comunità ecclesiali ed ai fedeli la nuova versione della CEI, che si ritrova anche nelle nuove edizioni in italiano della 
      BJ e della TOB.
    </p>
    <p>
      Per il valore che ha in campo ecumenico, va ricordata la traduzione italiana – che però è anche una interpretazione, più attenta a volte alla espressione 
      finale che al testo tradotto – <i>Parola del Signore. La Bibbia traduzione interconfessionale in lingua corrente</i>.
    </p>
    <h5>2.3.1.4. <i>I generi letterari e la verità della Bibbia</i></h5>
    <p>
        L'attenzione al testo e alla sua trasmissione, e alla lingua in cui è stato prodotto è già un dato importante. Afferma poi la Dei Verbum che per 
        comprendere quanto gli autori hanno voluto dire bisogna tenere conto dei generi letterari”, perché «la verità... viene diversamente proposta ed espressa in 
        testi in vario modo storici, o profetici, o poetici, o anche in altri generi di espressione. È necessario adunque che l'interprete ricerchi il senso che 
        l'agiografo in determinate circostanze, secondo la condizione del suo tempo e della sua cultura, per mezzo dei generi letterari allora in uso, intendeva esprimere 
        ed ha di fatto espresso» (DV 12).
    </p>
    <p>
      Dal testo della <i>Dei Verbum</i> si evidenzia il collegamento tra l'intenzione dell'autore e la verità che si propone, che quindi non può essere desunta da una 
      interpretazione alla lettera.
    </p>
    <p>
        L'attenzione da dare ai generi letterari per una corretta interpretazione era già stata messa in luce dalla <i>Divino Afflante Spiritu.</i>       
    </p>
    <h4>3. L'ISPIRAZIONE DELLA SCRITTURA</h4>
    <h5>3.1. <i>Introduzione</i></h5>
    <p>
      Dopo aver trattato della rivelazione, trasmessa attraverso la Scrittura e la Tradizione, l'attenzione adesso deve essere 
      incentrata sul tema dell'ispirazione. Infatti, l'importanza e il valore assoluto della Scrittura risiede nel fatto che è ispirata 
      da Dio, per cui l'autore principale ne è Dio stesso, cosa che rende la Scrittura sacra davanti agli occhi della Chiesa.
    </p>
    <p>
      La riflessione avrà il suo inizio dai dati biblici, per poi rilevare la riflessione patristica, teologica e magisteriale.
    </p>
    <h5>3.2. <i>L'ispirazione nella sacra Scrittura</i></h5>
    <p>II concilio Vaticano Secondo in DV 9 afferma: «(...) la Sacra Scrittura è Parola di Dio, in quanto scritta per ispirazione dello 
      Spirito Santo». Tale realtà dell'ispirazione è maggiormente evidenziata ed esplicitata negli scritti più recenti del Nuovo 
      Testamento. Ma già il popolo d'Israele nell'Antico Testamento era cosciente di possedere la Parola di Dio, come azione dello 
      Spirito Santo (cf. 2 Pt 1,21).
    </p>
    <p>
      Essa era considerata oracolo, che manifestava il piano salvifico di Dio. La Parola veniva così percepita come una realtà 
      fondamentale per la vita del popolo (cf. Dt 8,3; 23,23; Is 17,16; 55,11). Inoltre, è attraverso la Parola che Dio ha fatto tutto 
      ciò che esiste (cf. Gen 1,3.6.9.11; Gv 1,1.31). Essa governa l’universo, regge ogni cosa e dirige gli avvenimenti 
      (cf. 2 Sam 7,4.6; Os 6,5). Tale Parola poi appare particolarmente mediata dai profeti (cf. Dt 18,18ss) inviati direttamente da Dio.
    </p>
    <p>
      Diverse sono le immagini che vengono utilizzate per parlare dell'azione dello Spirito: lo Spirito è <i>nell'ispirato, è sopra di lui, 
          riposa in lui, lo ricopre, discende su di lui</i>, ecc., tutte espressioni che preparano il termine tecnico dell'<i>ispirazione</i>. Tutto ciò ha valore 
      anche per il Nuovo Testamento. Infatti, sia nell'antica economia che nella nuova si assiste al fenomeno di uomini, che ispirati dallo Spirito, 
      illuminano e guidano il popolo, con la parola o con l'azione, o con entrambe.
    </p>
    <p>
      Il rapporto intrinseco tra lo Spirito di Dio e la Parola di Dio, orale e scritta, è già presente in alcuni libri sacri:
    </p>
      <ul class="none">
        <li>– Is 34,16: nel Libro è scritto che Jahvè opera con la sua bocca e il suo Spirito;</li>
        <li>– Ne 9,20: nella preghiera penitenziale la parola scritta della Legge è attribuita allo Spirito di Dio;</li>
        <li>– Ne 9,30: «Tu li ammaestravi con il tuo Spirito per bocca dei tuoi profeti»;</li>
        <li>– Zc 7,12: «Essi indurirono il cuore come un diamante per non udire la legge e le parole che il Signore degli eserciti rivolgeva loro mediante il suo Spirito per mezzo dei profeti del passato».</li>
      </ul>

    <h5>3.2.1. <i>Nel Nuovo Testamento</i></h5>
    <p>
      L'ispirazione, che caratterizza l'Antico Testamento, troverà il suo compimento in Cristo Gesù e proseguirà con gli apostoli. 
      Ancora una volta, è lo Spirito il protagonista. È lui che dirige, fa muovere gli apostoli, i nuovi pastori, i nuovi profeti. È lo 
      Spirito che fornisce loro gli strumenti di difesa della fede (cf. At 2,4,8).
    </p>
    <p>
      Ancora, lo Spirito, per il bene comune, concede a tutti i cristiani doni edificanti e fondanti la comunità (cf. 1 Cor 4,11). 
      Lo Spirito guida il nuovo popolo di Dio verso il compimento escatologico della salvezza. L'ispirazione dei libri biblici, in 
      questa prospettiva, appare legata ancora una volta alla storia salvifica. La Scrittura si svela così come lo strumento della 
      conservazione della rivelazione.
    </p>
    <p>
      Anche qui la connessione tra lo Spirito e la Parola di Dio è testimoniata da vari testi. Così:
    </p>
      <ul class="none">
        <li>– At 1,16: «È necessario che si adempia quanto lo Spirito Santo ha predetto nella Scrittura per bocca di Davide»;</li>
        <li>– At 4,25: «Dio per mezzo dello Spirito Santo parlò per bocca di Davide»;</li>
        <li>– Eb 3,7 introduce un Salmo dicendo: «Come dice lo Spirito Santo»;</li>
        <li>– Mc 12,36 (cf. Mt 22,43). Gesù stesso introducendo un salmo dice: «Davide stesso, infatti, mosso dallo Spirito Santo, ha detto...»;</li>
        <li>– 1 Pt 1,10-12 afferma che lo Spirito di Dio operante nei profeti altro non era che lo stesso Spirito di Cristo.</li>
      </ul>

    <p>
      Ma i testi più importanti, che fanno parte degli scritti protocattolici, sono:
    </p>
        <ul class="none">
          <li>
            – 2 Pt 1,16-21. Nello spirito dell'attesa della parusia del Cristo, l'autore si richiama anche alla profezia con 
            le seguenti parole: «E così abbiamo conferma migliore nella parola dei profeti, alla quale fate bene a volgere 
            l'attenzione come a lampada, che brilla in un luogo oscuro, finché non spunti il giorno e la stella del mattino si levi 
            nei vostri cuori. Sappiate innanzitutto questo: nessuna scrittura profetica va soggetta a privata spiegazione, poiché non 
            da volontà umana fu recata mai una profezia, ma mossi da Spirito Santo parlarono quegli uomini da parte di Dio».
            In questa pericope si fa una identificazione tra la profezia della Scrittura, che si identifica con la profezia scritta (cf. 2 Pt 1,20), e la profezia-parola dei profeti (cf. 2 Pt 1,21). Entrambe sono poste sul medesimo piano e partecipano in eguale misura dell'azione del potente e liberissimo Spirito di Dio. Si dice chiaramente che ogni profezia, orale e scritta, non scaturisce da un'iniziativa esclusivamente umana; i profeti parlano da parte di Dio perché mossi dallo Spirito Santo; non seguono, quindi, l'impulso dei loro sentimenti ma la voce che giunge loro dall'alto.
          </li>
          <li>
            – 2 Tm 3,14-17: «Tu però rimani ben saldo in quello che hai imparato e di cui sei convinto, sapendo da chi l'hai appreso, e che 
            fin dall'infanzia conosci le sacre Scritture: queste possono istruirti per la salvezza che si ottiene per mezzo della fede in 
            Cristo Gesù. Tutta la Scrittura infatti è ispirata da Dio e utile a insegnare, convincere, correggere e formare alla giustizia, 
            perché l'uomo di Dio sia completo e ben preparato per ogni opera buona».
          </li>
        </ul>
    <p>
      <i>Tutta la Scrittura è ispirata da Dio</i>: è l'unico caso della Scrittura in cui il termine tecnico <i>theopneustòs</i> (ispirato da Dio) 
      viene applicato a tutta la Scrittura, che viene compresa come realtà vivente ed efficace per la salvezza. L'efficacia salvifica 
      della Scrittura risiede nel suo essere ispirata. Di quale Scrittura si parla in questo testo? Di certo si parla dell'Antico 
      Testamento, ma può anche darsi che già ricadono sotto questa espressione gli scritti del Nuovo Testamento che al tempo di 
      2 Timoteo erano conosciuti (cf. 2 Tm 3,16-17). Va pure detto che quando fu scritta la 2 Pietro (fine del primo o inizio del 
      secondo secolo) esisteva già una raccolta completa (o quasi) delle Lettere di Paolo, nota all'autore dello scritto e ai suoi 
      destinatari e posta sullo stesso piano delle altre Scritture (cf. 2 Pt 3,15-16).
    </p>
    <p>
      In conclusione, il Nuovo Testamento manifesta chiaramente che esiste un contenuto rivelato ispirato e anche un suo strumento, esso. stesso rivelato, cioè il libro sacro.
    </p>
    <p>
      A riguardo poi dell'azione ispiratrice dello Spirito la Scrittura non solo ne asserisce il dato ma ne fornisce anche le modalità di attuazione. Infatti, il termine ispirato di 2 Tm 3,16, per sé di origine ellenistica, acquista nel Nuovo Testamento contenuto e modalità diverse originate dall'Antico Testamento, dalla tradizione giudaica, e dall'esperienza stessa della Chiesa nascente.
    </p>
    <p>
      Come detto il termine ispirato proviene dalla mantica ellenistica, nella quale pneuma indicava la forza del soffio divino che, investendo il sacerdote o altri, lo rendeva in uno stato di incoscienza, di raptus estatico per cui il divinato era fuori di sé, non più padrone delle sue facoltà, e in questo stato reso capace di proclamare a nome di una divinità l'oracolo divino.
    </p>
    <p>
      Non così presso coloro che ricevevano lo Spirito, sia nell’Antico che nel Nuovo Testamento, i quali restavano nel pieno delle loro facoltà e proprio per questo a disposizione della parola e dell'azione da compiere a nome di Dio. Allora, il modello della ispirazione biblica non separa mai l'azione dello Spirito dalla libera e consapevole azione di coloro a cui è dato lo Spirito, e questo vale anche per gli scrittori biblici.      
    </p>
    <p>
      Un teologo (L. Alonso Schökel) ha scritto: «L’azione dello Spirito non può essere un dettare, né può essere meccanica; occorrerà collocarla in una regione vitale dell'attività del linguaggio, e più concretamente del linguaggio letterario (...). Il divino e l'umano sono presenti: il divino eleva l'umano, non lo sopprime. La vocazione eleva la personalità del profeta, non la distrugge; polarizza la sua sensibilità letteraria, non pone in trance la sua attività letteraria».
    </p>
    <h5>3.3. <i>I Padri della Chiesa</i></h5>
    <p>
      I Padri della Chiesa non si limitano ad esporre la loro fede nell'origine divina della Scrittura, perché ispirata da Dio. Essi hanno il merito di avere anche introdotto ed approfondito alcune categorie che aiutano a chiarire il rapporto tra Parola di Dio e parola dell'uomo ad opera dell'ispirazione. Le loro riflessioni possono essere condotte ad una costante: lo scrittore sacro è strumento di Dio, utilizzando le espressioni bibliche di bocca di Dio o di mosso dallo Spirito Santo.
    </p>
    <p>
      Così, per esempio, Ippolito di Roma (170 ca. – 235/6) (cf. De Antichristo 2: PG 10,728-729) riprende il concetto generale di strumentalità e parla del profeta quale «bocca di Dio» (cf. Lc 1,70; At 1,16). Ippolito si serve di una metafora per esprimere che i profeti vengono considerati come strumenti del Verbo, che li usa come un plettro. Sono immagini presenti in molti Padri. Similmente: lo Spirito utilizza i profeti come il flautista soffia in un flauto; lo Spirito è come un plettro divino che si serve dei profeti come di uno strumento di cetra o di lira; i profeti sono strumenti della voce divina.
    </p>
    <p>
      È chiaro che per i Padri queste sono solamente delle immagini, non delle descrizioni tecniche, per descrivere il fenomeno dell'ispirazione. Il profeta o lo scrittore biblico non sono mai intesi come un puro strumento passivo nelle mani dello Spirito di Dio. I Padri sostengono generalmente una partecipazione attiva delle capacità intellettuali del profeta, esaltate e mai annientate dall'azione dello Spirito.
    </p>
    <p>
      Emerge così chiaramente il concetto biblico di strumentalità, che permette di considerare da una parte la potente azione dello Spirito divino, dall'altra la vera azione dello scrittore sacro (agiografo)
    </p>
    <p>
      In Occidente, a cominciare da Ambrogio (339 ca. - 397) e da Agostino (354-430), sarà usato il termine autore per esprimere l'agire di Dio nei confronti della Sacra Scrittura divinamente ispirata. L'espressione Dio autore, in seguito, ricorrerà in tutte le definizioni conciliari riguardanti l'ispirazione: così, nei concili di Firenze (1441), di Trento (1546), del Vaticano Primo (1870) e del Vaticano Secondo (1965).
    </p>
    <p>
      Un'altra formula usata nella tradizione latina è quella che la Scrittura è dettata da Dio. Così, per esempio, san Girolamo (347 ca. - 419/20) scriveva sulla Lettera ai Romani: «È così involuta ed oscura che per capirla occorre l'aiuto dello Spirito Santo che quelle cose ha dettato per mezzo dell'apostolo» (Epist. 120,10: PL 22,997). Agostino scriveva che «le membra del Verbo fatto carne hanno scritto ciò che hanno conosciuto per il dettato del capo» (De cons. evang. 1,54: PL 34,1070). Tale dettatura certamente non è da intendere nel senso di una dettatura verbale.
    </p>
    <p>
      Il dictare latino ha un significato più ampio del dettare italiano. Esso significa anche comporre, insegnare, prescrivere. Non per nulla il concilio di Trento lo applicò anche alle Tradizioni orali degli apostoli. È stata la teologia post-tridentina che lo ha inteso nel senso di un puro dettare, quasi che l'agiografo diveniva un semplice amanuense nelle mani dello Spirito di Dio. Bisogna pure dire che la stessa Riforma protestante parlerà degli agiografi come degli amanuensi e notai. Presso i Padri si incontra anche l'identificazione della Scrittura come lettera di Dio. Anche a questo riguardo però l'immagine lettera costituisce solamente un'immagine letteraria per sottolineare il dato di fede del dialogo con gli uomini determinato dalla Parola di Dio scritta.
    </p>
    <h5>3.4. <i>San Tommaso e il carisma della profezia</i></h5>
    <p>Nel Medioevo si ebbe una continuità di comprensione seguendo la riflessione dei Padri. Si continua ad affermare la divinità della Scrittura perché ispirata e dall'altra parte si riconosce il contributo dello scrittore umano.</p>
    <p>
      Una riflessione più adeguata si avrà con gli inizi della scolastica. Gli scolastici utilizzeranno molto l'immagine dello strumento ma la elaboreranno concettualmente secondo il sistema filosofico di Aristotile della causa efficiente, distinguibile in causa principale o strumentale. I medievali furono poi impegnati a distinguere i sensi della Scrittura (letterale, spirituale, allegorico, ecc.).
    </p>
    <p>
      San Tommaso (cf. Summa Theologica, 2, q. 172 art. 2-3; q. 173 art. 4) elaborerà una sua tesi in merito all'ispirazione, approfondendo due usi:
    </p>
      <ul class="none">
        <li>– l'autore principale e l'autore strumentale;</li>
        <li>– il carisma della profezia e la sua dinamica.</li>
      </ul>

    <p>
      Per Tommaso «l'autore principale della Sacra Scrittura è lo Spirito Santo, l'uomo invece ne è l'autore strumentale» (Quodl. 7,14).
    </p>
    <p>
      San Tommaso, servendosi di categorie filosofiche, elabora una teoria sull'ispirazione: l'autore principale (causa principale) della Sacra Scrittura è lo Spirito Santo; l'uomo è invece l'autore strumentale (causa strumentale). Dio, cioè, agisce attraverso l'uomo che è uno strumento, nel quale bisogna distinguere una duplice azione: <i>l'azione ricevuta dalla causa principale e l'azione che è frutto delle capacità proprie dell'agiografo.</i>
    </p>
    <p>
      Ciò induce a considerare un dato di fondamentale importanza: Dio agisce sull'autore sacro e lo fa scrivere. Il risultato di questa cooperazione tra l'agente principale (Dio) e l'agente strumentale (l'uomo) deve però essere attribuito interamente ad ambedue, anche se in modo diverso, in base all'agire proprio di ogni agente. È da precisare che nel momento dell'ispirazione le due cause agiscono contemporaneamente e in modo tale che la causa strumentale (l'uomo) non perde mai la sua libertà e coscienza attiva.
    </p>
    <h5>3.5. <i>L'ispirazione nei concili fiorentino e tridentino</i></h5>
    <p>
      Il concilio fiorentino (sessione nona del 4 febbraio 1442) afferma che Dio è autore tanto dell'Antico quanto del Nuovo Testamento.<br/>
      Introduce pure per la prima volta la categoria dell'ispirazione, quale ragione e fondamento del carattere divino dei libri sacri. Scrive: «La santa Chiesa romana confessa che un solo, identico Dio è autore dell'Antico e del Nuovo Testamento, cioè della legge, dei profeti e del vangelo, perché i santi dell'uno e dell'altro Testamento hanno parlato sotto l'ispirazione del medesimo Spirito Santo» (DS 1334).
    </p>
    <p>
      Il concilio di Trento si trovò a precisare la posizione cattolica sull'ispirazione anche nei confronti dei Riformatori protestanti. Lutero (1483-1546), Calvino (1509–1564) e i loro seguaci sostenevano la tesi dell'ispirazione verbale della Scrittura, per la quale Dio stesso dettò ogni parola all'autore sacro. Calvino affermava che i profeti non avevano parlato per iniziativa strettamente personale ma in qualità di organi dello Spirito. Il concilio tridentino, come si è già detto, definì l'azione dello Spirito Santo, oltre che a riguardo dei libri sacri anche delle Tradizioni non scritte, applicando il verbo dettare anche alle Tradizioni apostoliche e non solo alla Scrittura.
    </p>
    <p>
      Il concilio di Trento (sessione quarta, 8 aprile 1546) asserisce: «...e poiché il Sinodo sa che questa verità e disciplina è contenuta nei libri sacri e nelle Tradizioni non scritte, che raccolte dagli apostoli per bocca dello stesso Cristo e dagli stessi apostoli, sotto l'ispirazione dello Spirito Santo, (Spiritu Santo dictante: sotto la dettatura dello Spirito Santo), tramandate quasi di mano in mano, sono giunte fino a noi (...), con uguale pietà e pari riverenza accoglie e venera tutti i libri sia dell'Antico che del Nuovo Testamento; (...) ed anche delle stesse tradizioni, che riguardano la fede ei costumi, poiché le ritiene dettate dallo stesso Cristo oralmente...».
    </p>
    <p>
      Concludendo: è chiaro che la formula dettare non deve essere forzata, cioè intesa nell'odierno significato delle modalità del dettato propriamente detto. Si tratta di una espressione che va solo considerata per accentuare l'azione di Dio e dello Spirito Santo sull'autore sacro, nel senso dell'ispirare. Il verbo dettare, ripreso da papa Leone XIII nella sua enciclica Provvidentissimus Deus (1893) e dall'enciclica Spiritus Paraclitus (1920) di papa Benedetto XV, non sarà utilizzato dai due concili Vaticani e da papa Pio XII nella enciclica Divino Afflante Spiritu (1943).      
    </p>
    <h5>3.6. <i>Dal Vaticano Primo ad alcuni contributi papali</i></h5>
    <p>
      Il concilio Vaticano Primo affermerà nella costituzione Dei Filius del 24 aprile 1870: «La Chiesa non ritiene i libri dell'Antico e del Nuovo Testamento sacri e canonici perché, composti per iniziativa umana, siano stati poi approvati dalla sua autorità, e neppure solo perché contengono la rivelazione senza errore, ma perché scritti sotto l'ispirazione dello Spirito Santo, hanno Dio per autore e come tali sono stati consegnati alla Chiesa».
    </p>
    <p>
      Il concilio si rifà al linguaggio di quello fiorentino ed usa la formula <i>scritti sotto l'ispirazione dello Spirito Santo</i> e sottolinea che i libri sacri hanno <i>Dio per autore</i>. Lascia però aperta la discussione sul modo e sull'estensione del carisma dell'ispirazione. Cioè, non si pronuncia esplicitamente come esso si determini nell’autore umano.
    </p>
    <p>
        La Provvidentissimus Deus di papa Leone XIII del 1895 è il primo documento del magistero che dà una descrizione della natura dell'ispirazione. Il modello che ne viene fuori è chiamato leonino. Scrive in essa il papa: «(...) ogni Scrittura divinamente ispirata è utile a insegnare, a redarguire, a correggere, a educare alla giustizia, affinchè l'uomo di Dio sia perfetto e pronto ad ogni opera buona. Che le Scritture siano state date certamente da Dio agli uomini a tal fine, lo dimostrano gli esempi di nostro Signore Gesù Cristo e gli apostoli (...). Infatti, Gesù salvava nell'ufficio del suo divino mandato appellandosi alle Sacre Scritture» (PD 3).
    </p>
    <p>
      La tesi di fondo è che l'ispirazione è data dal fatto che ogni Scrittura ha finalità salvifica nei confronti dell'uomo. È chiaro che se ogni uomo è chiamato alla perfezione, il modello con cui deve confrontarsi, la Scrittura, deve essere perfetto e la fonte di una tale perfezione non può che provenire dallo Spirito Santo che è Dio. Inoltre, sono descritte le diverse fasi che ogni scrittore, in quanto uomo, è chiamato a percorrere per avviare e portare a compimento uno scritto ispirato. Viene così presentata un'analisi della psicologia dell'autore-scrittore nelle tre seguenti fasi: intellettiva, volitiva, operativa. Così si esprime l'enciclica: «Infatti, egli stesso così li eccitò e li mosse a scrivere con la sua virtù soprannaturale, così li assistè mentre scrivevano di modo che tutte quelle cose e quelle sole egli voleva, le concepissero rettamente con la mente, e avessero la volontà di scriverle fedelmente e le esprimessero in maniera atta con infallibile verità: diversamente non sarebbe egli stesso l'autore di tutta la Sacra Scrittura».
    </p>
    <p>
      L’autore, così, per scrivere deve decidere, pensare di scrivere e poi eseguire lo scritto. L'ispirazione si colloca già nella fase in cui lo Spirito ispira alla mente umana le idee da comunicare; è sempre lo Spirito a muovere la mente umana alla volontà di scrivere. Infine, l'uomo (vivo, responsabile) scrive servendosi dei generi letterari che possiede e dei diversi linguaggi specifici consoni all'ambiente culturale che lo circonda. L'enciclica Spiritus Paraclitus ricalca il modello <i>leonino</i>.
    </p>
    <p>
      La <i>Divino Afflante Spiritu</i> di Pio XII del 1943 riprende l'idea di san Tommaso della strumentalità e sottolinea che le caratteristiche personali dell'autore umano non vengono eliminate né ridotte dall'attività dello Spirito Santo. A riguardo dell'agiografo scrive: «Essi, partendo dal fatto che l'agiografo nella composizione del libro sacro è l'organon, ovvero lo strumento dello Spirito Santo, ma strumento vivo e dotato di intelligenza, fanno giustamente osservare che esso è strumento, spinto dalla mozione divina, usa talmente delle sue facoltà e delle sue forze che tutti possono facilmente ricavare dal libro, che è sua opera, l'indole propria di ciascuno, i suoi lineamenti, le sue singolari caratteristiche».
    </p>
    <p>
      II concilio Vaticano Secondo con la Dei Verbum non ha ripreso la formulazione leonina sulla psicologia dell'autore ispirato nella sua triplice attività, non perché non la ritenga vera ma perché vuole prescindere dal legare il dato di fede dell'ispirazione ad una sola sua formulazione teologica per quanto autorevole.
    </p>
    <p>
      Nel capitolo terzo, dal titolo <i>L'ispirazione divina e l'interpretazione della Sacra Scrittura</i>, viene utilizzata la categoria di <i>autore</i> applicata a Dio ma non semplicemente nello stesso senso dei precedenti concili. Esprimendo l'attività trascendente di Dio a riguardo della Scrittura, attività per se stessa non categorizzabile in formule immutabili, ne sottolinea che è perfettamente, seppure misteriosamente, coordinata all'attività umana.
    </p>
    <p>
      La Dei Verbum conserva l'idea di strumentalità applicata agli scrittori sacri, «agendo egli in essi e per loro mezzo», secondo la che per comunicare il suo messaggio di salvezza si serve di suoi intermediari, siano essi i profeti o gli scrittori sacri. Ma gli scrittori sacri non sono chiamati strumenti bensì veri autori, quasi a volere dire che la qualifica di autore letterario spetta – di per sé – soltanto ad essi.
    </p>
    <p>
      Qui il concilio riprende la Divino Afflante Spiritu: «Dio scelse e si servì di uomini nel possesso delle loro facoltà e capacità», per sostenere che l'ispirazione non elimina la piena libertà e consapevole attività dell'autore umano, rinnegando ogni interpretazione di semplice dettatura passiva da parte di Dio.
    </p>
    <h5>3.7. <i>Riflessione conclusiva</i></h5>
    <p>
      L'ispirazione non può essere considerata che in connessione con il mistero centrale dell'incarnazione. Come l'incarnazione, anche il mistero delle molteplici parole dette da Dio lungo la storia della salvezza è un'opera dello Spirito Santo. L'ispirazione è rivelazione attraverso la parola per mezzo di uomini. Paradossalmente la Parola di Dio si fa parola umana, è parola umana, parola detta da uomini di una determinata epoca ma rivolta agli uomini di tutti i tempi.
    </p>
    <p>
      Dio, infatti, con l'ispirazione si incarna nella parola dell'uomo; incarna la sua parola nel linguaggio umano. Tale linguaggio è informazione, comunicazione, dialogo tra Dio e l'uomo. Come ogni linguaggio umano anche in questo caso si riscontrano le caratteristiche della socialità e della storicità. Infatti, l'ispirazione assume come mezzo una lingua concreta, la quale è espressione di una realtà sociale e storica. Come è possibile che lo stesso linguaggio sia contemporaneamente linguaggio di Dio e dell'uomo? Pio XII ha, scritto: «Come il Verbo sostanziale di Dio si assimilò agli uomini in tutto, tranne che nel peccato, così anche le parole di Dio, espresse in lingue umane, si assimilarono in tutto al linguaggio umano, eccetto che nell'errore».
    </p>
    <p>
      Ciò detto si deve sottolineare la eterogeneità degli autori ispirati. L'ispirazione, in questo senso, è stato un processo vivo, vario e capace di adattamento. Ispirati dallo Spirito Santo per l'Antico Testamento profeti, maestri di sapienza, storiografi biblici; per il Nuovo Testamento apostoli e discepoli.
    </p>
    <p>
      Per esplicitare il mistero del linguaggio umano, che nello stesso tempo è Parola di Dio, i teologi hanno fatto ricorso a diversi simboli, concetti o modelli. Così, l'immagine dello strumento. I Padri preferirono l'immagine dello strumento musicale. Gli scolastici elaborano un concetto metafisico di strumento, parlando di <i>causalità strumentale</i>. Tommaso dirà quasi <i>instrumentum</i>.
    </p>
    <p>
      Dal mondo delle cancellerie e del lavoro letterario proviene l'immagine del <i>dettato</i>, ma non nel senso nostro di passiva dettatura, bensì nel senso di collaborazione armonica tra il dettante e il suo segretario, nel comune lavoro di composizione linguistica e quindi di scelta appropriata delle parole. Dal mondo politico e diplomatico proviene l'immagine del <i>messaggero</i>: l'agiografo è l'inviato che consegna il messaggio, di cui è personalmente responsabile. Dal mondo artistico proviene l'esempio <i>dell'attore</i> che interpreta secondo il suo stile il pensiero dell'autore, e così via.
    </p>
    <p>
      Dietro a tutte queste immagini soggiace la verità di fede che Dio è l'autore principale, l'uomo è l'autore subordinato, ma nella pienezza delle sue capacità; insieme costituiscono gli autori dei libri ispirati. Il tutto è finalizzato a comunicare la rivelazione di Dio e la sua azione di salvezza per l'uomo. È per questo che i libri ispirati devono essere accolti con fede, con fede letti ed interpretati alla luce del magistero della Chiesa. Da qui il rispetto e la pietà nei confronti dei libri sacri non possono mai aver limiti, ma anzi devono essere sempre immensi e profondi.
    </p>
    <h4>4. LA VERITÀ DELLA SACRA SCRITTURA</h4>
    <h5>4.1. <i>Introduzione</i></h5>
    <p>
      Una delle conseguenze dell'ispirazione è la verità della Sacra Scrittura o inerranza. Cioè, poiché in virtù dell'ispirazione i libri sacri sono per noi Parola di Dio in linguaggio umano, ne consegue che essi offrono all'uomo la verità senza errore, guidandolo alla salvezza storica ed escatologica. La verità della Scrittura trae anche forza dal fatto che vi è un canone delle Scritture, cioè una norma, una regola della verità.
    </p>
    <p>
      Le singole verità della Scrittura, poi, vanno lette e comprese all'interno dell'intera Scrittura, costituendo questa come una unità intera e completa. In questo modo si può parlare di una analogia Scripturae parallelamente all'analogia fidei. Ne consegue che solo all'interno di questa analogia ogni singola verità può essere intesa nel suo senso pieno ed autentico ed essere affermata come vera. Che la Scrittura non può ingannare e non inganna (inerranza di fatto e di diritto), costituendo la Parola di Dio, è così sottinteso nel dogma stesso dell'ispirazione, e ciò in conformità alla fede giudaica e a quella cristiana.
    </p>
    <h5>4.2.<i> Storia del concetto della verità scritturistica</i></h5>
    <p>
      Nel Nuovo Testamento si legge: «La Scrittura non può essere distrutta» (Gv 10,35); «La Scrittura si deve compiere» (cf. Lc 24,44; At 1,16); la formula «sta scritto», che fa apparire come irrefutabile ciò che la Scrittura asserisce (cf. Mt 4,4; At 15,15; Rm 1,17; 1 Pt 2,6, ecc.).
    </p>
    <p>
      Tuttavia sin dagli inizi si pose il problema delle discordanze bibliche. Ad esse si cercò di ovviare con l'interpretazione allegorica. Un esempio: le discordanze storiche e geografiche tra i Sinottici e il Quarto Vangelo.
    </p>
    <p>
      A tali discordanze sant'Agostino rispondeva: «II Signore voleva fare dei cristiani, non degli scienziati» (<i>De Actis cum Felice Minich</i>. 1,10: PL 42,525). Inoltre, riteneva pure: «Lo Spirito di Dio che parlava attraverso gli autori sacri non ha voluto insegnare agli uomini cose che non sarebbero state di nessuna utilità per la salvezza» (De Gen. 2,9: PL 34,270).
    </p>
    <p>
      San Tommaso scriverà: «Ciò che è nella Sacra Scrittura, è vero» (Quodl. 12, q. 17, ad I; cf. S. Th. IMI, q. 171, a6). Per Tommaso così la verità della Scrittura non è soltanto una questione di fatto ma di diritto, perché deriva dalla conoscenza profetica di cui gli autori sacri hanno beneficiato. Tuttavia anche per lui il dato di fede della Scrittura è soggetto ad esame critico e ad interpretazione. Così, di fronte al caso di diverse interpretazioni di passi biblici, egli ritiene che bisogna scartare quelle che la ragione dimostra inesatte, per non esporre la Parola di Dio al dileggio degli increduli e così precludere loro il cammino (cf. S. Th., I, q. 68, al).
    </p>
    <p>
      Il primo grande dubbio a riguardo della verità della Scrittura sorse con il caso Galilei, determinando una vivace discussione sull’inerranza della Scrittura in rapporto alle scienze naturali. Galilei risolveva il problema ritenendo che in fondo lo Spirito di Dio non ha voluto insegnare agli uomini cose che non sarebbero di nessuna utilità per la loro salvezza. Scrivendo a Cristina di Lorena, granduchessa di Toscana nel 1615, asserisce: «L'intenzione dello Spirito Santo è d'insegnarci come si vadia al cielo, e non come vadia il cielo».
    </p>
    <p>
      Conseguentemente, il «Fermati, o sole» di Gs 10,12-14 Galilei lo interpretava come un'espressione utilizzata da Giosuè in sintonia con le conoscenze scientifiche del suo tempo, per cui lo Spirito di Dio non aveva intenzione di insegnare la costituzione delle sfere, volendo solo che il popolo comprendesse la grandezza del miracolo fatto nell'allungamento del giorno, esprimendosi secondo le conoscenze deltempo. Ma l'interpretazione di Galilei allora fu condannata.
    </p>
    <p>
      Il problema dell'inerranza della Bibbia divenne più grave successivamente con il progresso delle scienze positive e di quelle storiche. Il caso più evidente era inerente alla descrizione biblica della creazione che non concordava affatto con l'evoluzionismo. Dal punto di vista storico le nuove scoperte archeologiche, lo studio delle lingue orientali e delle letterature extrabibliche, le scoperte storiche sembravano contestare il valore della Scrittura come fonte di informazione storica.
    </p>
    <p>
      Varie furono le risposte da parte cattolica alla problematica sollevata. La più significativa fu quella di limitare l'inerranza biblica ai soli contenuti di fede e di morale. Ma tale soluzione partiva da una distinzione artificiale e finiva per pregiudicare l'universalità dell'ispirazione a riguardo delle Scritture. Infatti, la limitazione dell’inerranza alle sole cose religiose implicherebbe necessariamente che nella Scrittura molte cose siano puramente profane. Ma quali sono le verità solamente religiose e quelle solamente profane?
    </p>
    <p>
      Peraltro, come ammettere che Dio abbia ispirato gli autori sacri allo scopo di far scrivere loro delle cose profane? Invero, la Parola di Dio, sempre e dappertutto, si riferisce al disegno di Dio, per cui la Scrittura ha sempre in ogni sua espressione, a suo modo, un carattere religioso. Anche su questa questione interverrà il papa Leone XIII nella Provvidentissimus Deus dove afferma: «È del tutto illecito, o restringere l'ispirazione ad alcune parti soltanto della Sacra Scrittura, o concedere che lo stesso autore sacro abbia sbagliato. Né si può tollerare il modo di fare di coloro che, per disfarsi delle obiezioni (contro la verità della Scrittura), non esitano ad affermare che l'ispirazione divina concerne le cose di fede e di morale, e niente altro...» (DS 3291).
    </p>
    <p>
      Allora, come conseguenza dell'ispirazione divina è inconcepibile ammettere qualsiasi errore nelle Scritture. Esso è escluso anche perché non si può pensare che Dio, somma verità, autore delle Scritture, possa aver commesso degli errori. La condanna della limitazione materiale dell'ispirazione e dell'inerranza biblica è stata rinnovata dalle encicliche <i>Pascendi</i> di Pio X (1907), <i>Spiritus Paraclitus</i> di Benedetto XV (1920), <i>Divino Afflante Spiritu</i> di Pio XII (1943).
    </p>
    <p>
      La Divino Afflante Spiritu diede un suo contributo per la soluzione del problema dell'inerranza biblica per quanto riguarda le narrazioni storiche. Ricordando che gli antichi scrittori esponevano i fatti con una tecnica espositiva e linguistica diversa dalla nostra, afferma: «Quando taluni presumono rinfacciare ai sacri autori o qualche errore storico o inesattezze nel riferire i fatti, se si guarda da vicino, si trova che si tratta semplicemente di quegli usuali modi nativi di dire o di raccontare, che gli antichi solevano adoperare nel mutuo scambio delle idee nella convivenza umana, e che realmente si usavano lecitamente per comune tradizione». L'enciclica, così, riconosce esserci nella Scrittura una varietà di generi letterari, e tra questi il genere storico, per cui nella interpretazione dei testi scritturistici bisogna tenere conto dei vari generi letterari.
    </p>
    <h5>4.3. <i>Il contributo della Dei Verbum</i></h5>
    <p>
      A riguardo del problema della verità della Scrittura così si esprime la Dei Verbum: «Poiché tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità che Dio, per la nostra salvezza, volle fosse consegnata nelle sacre lettere» (DV 11).
    </p>
    <p>
      Con questa affermazione il concilio ha assunto un atteggiamento positivo sul problema: infatti, più che parlare di inerranza preferisce parlare di verità biblica. Il concilio poi sottolinea come l'interpretazione della Sacra Scrittura ha il compito primario di scoprire e spiegare la rivelazione e le realtà salvifiche che Dio ha operato per noi in Cristo Gesù. Il rapporto con la Scrittura non è determinato tanto dal fatto che essa non sbaglia quanto dal fatto che in essa si incontra la Parola della salvezza. In questo senso la Scrittura è finalizzata alla salvezza.
    </p>
    <p>
      Inoltre, sottolineando che la verità che Dio ha comunicato a noi è contenuta fermamente, fedelmente e senza errore, evita ogni possibilità di limitazione materiale della verità della Scrittura. In essa e in tutte le sue parti, ci è sempre comunicata la salvezza. In questo senso, il concilio, contro ogni limitazione materiale, sottolinea la specificazione formale con cui leggere la Scrittura, cioè la salvezza. Con questo criterio formale si possono e si debbono leggere tutte le inesattezze bibliche. In questo modo anche le verità o notizie profane, contenute nella Scrittura, acquistano un carattere salvifico.
    </p>
    <p>
      Ciò detto, va ritenuto che l'ispirazione e la verità della Scrittura si estendono ad ogni sua parte, ma per la seconda è da ritenere che si attui in gradi differenti, secondo come si attua l'oggetto formale della salvezza. Per diversi teologi sono da considerarsi come essenzialmente inerranti le affermazioni salutari rivelate vere e proprie, e, inoltre, anche se dettate da Dio, pure certe verità acquisibili naturalmente o fatti naturalmente costatabili.
    </p>
    <p>
      Tutto il resto, rispetto alle verità rivelate a causa della nostra salvezza, ha una funzione di servizio. È strumento per la verità vera e propria, ed è perciò partecipe dell'inerranza solo in virtù di questo servizio alle verità. Certo, spetta al magistero dire sempre l'ultima parola su come si attua e si realizza questo criterio di lettura delle Scritture, fatta salva sempre la loro totale ispirazione.
    </p>
    <h5>Costituzione dogmatica “Dei Verbum” su “La divina Rivelazione”</h5>
    <p>
      Il documento è il più importante che negli ultimi decenni si è occupato della Sacra Scrittura perché, con il suo contenuto,ha impresso una svolta significativa nel modo di accostarsi ad essa; è stato detto da molti biblisti che esso si inserisce “nel cuore del mistero della Chiesa ed è all'epicentro del problema dell'ecumenismo” in quanto esamina il
      modo di interpretare la Sacra Scrittura anche in riferimento ai cristiani protestanti. È stato promulgato il 18 novembre 1965 dopo un iter lungo e tribolato che ha attraversato tutte le sessioni conciliari, ciò sta a dimostrare l'importanza che i Padri ed i Periti che li affiancavano annettevano alla dottrina sulla divina Rivelazione.
    </p>
    <p>
      La Costituzione è composta da un proemio, da un epilogo e da sei capitoli:
    </p>
      <ul class="none">
        <li>- <b>Il proemio</b> sottolinea la centralità della Parola di Dio, nella quale la Chiesa fa la sua professione di fede, ritenendola non una parola qualsiasi, ma lo strumento di comunicazione tra Dio e l'uomo.
        </li>
        <li>
          - <b>Il 1° capitolo</b> si occupa della Rivelazione e ne precisa l'origine, la natura ed il fine; descrive l'azione di Dio in forma di colloquio amicale con l'uomo; presenta le tappe attraverso cui si è realizzata la rivelazione; afferma che il compimento di essa si è avuto in Cristo perché “non è da aspettarsi alcuna altra rivelazione pubblica prima della sua manifestazione gloriosa” (n. 4). Il capitolo si chiude con il riferimento all'atteggiamento che l'uomo deve avere di fronte a Dio che si rivela, e chiarisce che a Lui “è dovuta l'obbedienza della fede”, che si attua “con la grazia di Dio e l'aiuto dello Spirito Santo” (n. 5).
        </li>
        <li>
          - <b>II 2° capitolo</b> tratta della Rivelazione e sottolinea i quattro aspetti di essa: la gratuità, la salvezza, la perennità e la trasmissione, si parla dell'annuncio di salvezza (= vangelo) che trova completezza in Cristo; viene chiarito il nesso tra Scrittura e Tradizione e tra queste la Chiesa ed il Magistero.
        </li>
        <li>
          - <b>II 3° capitolo</b> si occupa dell'ispirazione divina e della interpretazione della Sacra Scrittura e precisa che autori di essa sono Dio, che prepara e realizza il messaggio di salvezza, e gli agiografi, che sono gli “strumenti” di Dio per la sua azione salvifica; circa l'interpretazione della Scrittura viene detto che essa spetta alla Chiesa, mentre il compito degli esegeti è quello di “contribuire alla più profonda intelligenza ed esposizione del senso di essa, fornendo i dati previi dai quali si maturi il giudizio della Chiesa” (n.12).
        </li>
        <li>
          - <b>II 4° ed il 5° capitolo</b> chiariscono l'unità dellAntico e del Nuovo Testamento e riaffermano che i loro libri contengono la Parola di Dio, cioè sono ispirati, e quindi sono un veicolo della Rivelazione; tuttavia i libri del Nuovo Testamento hanno una preminenza su tutti gli altri perché “sono testimonianza perenne e divina” dell'opera salvifica di Gesù Cristo.
        </li>
        <li>
          - <b>Il 6° capitolo</b> parla del ruolo della sacra Scrittura nella vita della Chiesa e precisa che essa va venerata perché “sostegno e vigore”, “cibo dei fedeli e sorgente di vita spirituale”; a motivo di ciò l'invito del Concilio affinché “i fedeli abbiano largo accesso alla sacra Scrittura” attraverso la diffusione della Bibbia tradotta nella lingua dei singoli paesi.           
        </li>
        <li>
          - <b>L'epilogo</b> esprime l'augurio che “il tesoro della rivelazione riempia sempre più il cuore degli uomini”.
        </li>
      </ul>

</section>
<hr/>
<section>
  <aside id="c1_n8" epub:type="footnote">
    <sup>8</sup> Il termine ricorre 21 volte in Paolo, e solo altre 7 volte negli altri scritti del <i>Nuovo Testamento</i>.
  </aside>
  <aside id="c1_n9" epub:type="footnote">
    <sup>9</sup> Cf. CCC 27-30.
  </aside>
  <aside id="c1_n10" epub:type="footnote">
    <sup>10</sup> Cf. CCC 32.
  </aside>
  <aside id="c1_n11" epub:type="footnote">
    <sup>11</sup> Cf. CCC 33.
  </aside>
  <aside id="c1_n12" epub:type="footnote">
    <sup>12</sup> Il rimando al libro di Osea, ed in particolare a Os 1-2, richiama la fedeltà di Dio che non si stanca di agire per riportare a sé, nonostante l'infedeltà dell'uomo
  </aside>
  <aside id="c1_n13" epub:type="footnote">
    <sup>13</sup> Cf. CCC 54-55.
  </aside>
  <aside id="c1_n14" epub:type="footnote">
    <sup>14</sup> Il termine “pedagogo’ viene dal greco, ed indica “colui che conduce i fanciulli”, quindi l'educatore. 
      Il termine, applicato a Dio che si fa conoscere gradualmente, pone l'attenzione sulla cura con cui pian piano Dio 
      conduce alla pienezza della rivelazione, dalla parola ad Abramo a Cristo Parola che si fa carne.
  </aside>
  <aside id="c1_n15" epub:type="footnote">
    <sup>15</sup> Cf. CCC 56-65.
  </aside>
  <aside id="c1_n16" epub:type="footnote">
    <sup>16</sup> Cf. CCC 142.
  </aside>
  <aside id="c1_n17" epub:type="footnote">
    <sup>17</sup> Cf. CCC 74-83.
  </aside>
  <aside id="c1_n18" epub:type="footnote">
    <sup>18</sup> 4.1.1; Cf. CCC 120.
  </aside>
  <aside id="c1_n19" epub:type="footnote">
    <sup>19</sup> Cf. CCC 105-107.
  </aside>
  <aside id="c1_n20" epub:type="footnote">
    <sup>20</sup> Cf. L. ALONSO SCHÖKEL, <i>La Parola ispirata</i>, Brescia 1987
  </aside>
  <aside id="c1_n21" epub:type="footnote">
    <sup>21</sup> Si parla di “genere letterario’ in riferimento alle varie forme o maniere di scrivere comunemente usate tra gli uomini 
    di una data epoca e regione, e vi è una correlazione tra la forma scelta e il contenuto. Sono, ad esempio, generi letterari presenti nella 
    sacra Scrittura la poesia, la prosa, il mito, l'oracolo, i proverbi, i detti profetici e sapienziali, le parabole, la disputa, 
    i racconti di miracoli, gli inni, le confessioni di fede, i cataloghi di vizi e virtù, i precetti per la famiglia, i discorsi, i sommari, 
    le preghiere, i racconti di viaggi... Conoscere la particolarità di ogni genere letterario è molto importante per accostarsi alla Bibbia, 
    per evitare di leggere tutte le narrazioni come se fossero cronache dei fatti, senza sapere poi come affrontare gli inevitabili problemi di 
    storicità di testi che non sono resoconti storici.
  </aside>
  <aside id="c1_n22" epub:type="footnote">
      <sup>22</sup> In pratica, non si può cercare nella <i>Bibbia</i> la verità su contenuti che non sono in ordine alla finalità che si propone l'Autore.
  </aside>
  <aside id="c1_n23" epub:type="footnote">
      <sup>23</sup> Quando, ad esempio, si esaminano i racconti di Genesi 1-3, che presentano i racconti di creazione, si deve tener conto 
      del contesto in cui nascono i testi, delle conoscenze e degli interessi del tempo. L'obiettivo dell'autore – la volontà dell'autore umano 
      e di Dio-Autore – non è rivolto alla descrizione dell'origine materiale dell'universo e dell'uomo: questi interessi, tipici dell'epoca 
      moderma, non possono fare da orizzonte per l'interpretazione dei testi. Dicendo che il principio formale' per la ricerca del senso è 
      la volontà dell'Autore, che guarda a ciò che serve per la salvezza, si indica un criterio per la valutazione di ciò che è scritto: 
      non si cercheranno teorie scientifiche sull'origine dell'universo e dell'uomo ma, ad esempio, il senso della condizione dell'uomo 
      nel suo rapporto con Dio.
  </aside>
  <aside id="c1_n24" epub:type="footnote">
      <sup>24</sup> Con l'allegoria ci si distacca dall'interpretazione letterale dei testi, traendo – ad esempio – da una narrazione 
      l'immagine, la rappresentazione, di un significato diverso.
  </aside>
  <aside id="c1_n25" epub:type="footnote">
    <sup>25</sup> “Esegesi” – dal greco – indica il “trarre fuori” dai testi il significato; chi svolge questo compito è detto “esegeta”.
  </aside>
  <aside id="c1_n26" epub:type="footnote">
    <sup>26</sup>  In questo paragrafo si sono usati i termini latini secondo l'uso del tempo. 
    <i>Lectio</i> sta per “lettura”, <i>meditatio</i> per “meditazione”, <i>oratio</i> per “orazione-preghiera” e <i>contemplatio</i> per 
    contemplazione; <i>collatio</i> indica il “raccogliere-mettere insieme” per una condivisione; <i>qæstio</i> indica la “questione-argomento”; 
    <i>disputatio</i> rimanda alla “discussione ragionata"; la <i>glossa</i> è come una annotazione-precisazione; la 
    <i>confabulatio spiritualis</i> è la “conversazione spirituale”, quell'intrattenersi sulle “cose di Dio”.
  </aside>
  <aside id="c1_n27" epub:type="footnote">
    <sup>27</sup> La Pontificia Commissione Biblica è una commissione di esperti, come sottolinea il Card. J. Ratzinger 
    (il papa Benedetto XVI intervenne allora in qualità di Prefetto della Sacra Congregazione della dottrina e della fede) 
    nella prefazione al documento L'interpretazione della Bibbia nella Chiesa. La Pontificia Commissione Biblica prende posizione su problemi 
    essenziali di interpretazione della sacra Scrittura, sapendo di avere la fiducia del Magistero.   
  </aside>
  <aside id="c1_n28" epub:type="footnote">
    <sup>28</sup> L’ermeneutica è l'arte dell'interpretazione.
  </aside>
  <aside id="c1_n29" epub:type="footnote">
    <sup>29</sup>29 Cf. CCC 109-111.
  </aside>
  <aside id="c1_n30" epub:type="footnote">
    <sup>30</sup> Cf. CCC 112-113.
  </aside>
  <aside id="c1_n31" epub:type="footnote">
    <sup>31</sup> Cf. CCC 84-87; 94-95.
  </aside>
  <aside id="c1_n32" epub:type="footnote">
    <sup>32</sup>Con l'espressione “analogia della fede' si intende «la coesione delle verità della fede tra loro e nella totalità del progetto 
    della Rivelazione» (CCC 114), quindi senza contraddizioni nei confronti di contenuti ampi.
  </aside>
  <aside id="c1_n33" epub:type="footnote">
    <sup>33</sup>Vengono nel testo riportati in grassetto i metodi, gli approcci, le letture (cf. 2.3.) laddove ne inizia la presentazione, seppure essenziale.
  </aside>
  <aside id="c1_n34" epub:type="footnote">
    <sup>34</sup>Con lo studio dell'<i>Antico Testamento</i>, si tratterà dell'ipotesi documentaria, mentre si tratterà della questione sinottica con lo studio dei vangeli sinottici.
  </aside>
  <aside id="c1_n35" epub:type="footnote">
    <sup>35</sup> Il termine deriva dal greco: <i>semeion</i> e <i>semeioo</i> significano “segno” ed “esaminare”; il termine indica la teoria e lo studio di ogni tipo di segno linguistico.
  </aside>
  <aside id="c1_n36" epub:type="footnote">
    <sup>36</sup> Località presso il Mar Morto nella quale, nel 1947, è stata fatta una scoperta archeologica di grande rilievo sia per lo studio dei testi biblici sia per la 
    conoscenza dell'ambiente giudaico del periodo che va dal II sec. a.C. al I sec. d.C.
  </aside>
  <aside id="c1_n37" epub:type="footnote">
    <sup>37</sup> Il termine ebraico <i>genizah</i> significa luogo riposto, nascondiglio, e sta ad indicare quel locale speciale, in genere nella cantina o nel solaio 
    di una sinagoga, dove venivano depositati e conservati testi sacri che materialmente non potevano più essere usati, ma che non potevano essere distrutti perché 
    contenevano il Nome di Dio. La <i>genizah</i> del Cairo è stata scoperta da Salomon Schechter nel 1896.
  </aside>        
  <aside id="c1_n38" epub:type="footnote">
    <sup>38</sup> Località presso il Mar Morto, a sud, fortificata da Erode il Grande e utilizzata dai protagonisti della rivolta anti romana nel 70 d.C., dei quali si ricorda 
    il suicidio collettivo, per non cadere nelle mani dei Romani divenendo schiavi.
  </aside>
  <aside id="c1_n39" epub:type="footnote">
    <sup>39</sup> I primi cinque libri della Bibbia. Nella traduzione greca la raccolta è detta Pentateuco.
  </aside>  
  <aside id="c1_n40" epub:type="footnote">
    <sup>40</sup>  Queste sigle rimandano alle famiglie delle recensioni a cui appartengono i testi indicati.
  </aside>
 
</section>

</body>
</html>
  