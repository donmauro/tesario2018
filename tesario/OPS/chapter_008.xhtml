<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">8</h1>
    <h2 class="center">La Chiesa nell’epistolario paolino.</h2>
    <h5 class="center">Nel 3° Vol. il tema è affrontato nell’ambito della Ecclesiologia alle pp. 168-172. 
        </h5>

    <h4>3.2. ECCLESIOLOGIA NELL'EPISTOLARIO PAOLINO</h4>
    <p>
      Mentre in At la Chiesa è in azione, ma soltanto implicitamente si trova una teologia della Chiesa, nei testi paolini troviamo questa esplicazione: da una coscienza (cristologico-pneumatologica) ecclesiale a una più matura coscienza ecclesiologica (Paolo è, per certi versi, il primo ecclesiologo). Faremo prima un'analisi generale dei testi paolini, poi esamineremo un particolare della teologia della Chiesa in Paolo (Ef), aggiungendo infine una parola sulle epistole pastorali<a href="#c8_n72" epub:type="noteref">72</a>.
    </p>
    <p>
      3.2.1. Popolo di Dio, Corpo di Cristo, Tempio dello Spirito
    </p>
    <p>
      Nel concetto di <i>Ekklesia</i> o di <i>Ekklesia tou Theou</i> (cf. 2 Cor 1,1; 1Ts 2,14; Gal 1,13) Paolo considera il popolo di Dio, già preparato in Israele e che ora, nei tempi finali, si trova concentrato in questo 'Israele di Dio' formato di giudei e di pagani. Le comunità nascono allorché l'Apostolo annuncia il Vangelo salvante di Gesù e gli interpellati l'accolgono con fede. La Chiesa è quindi il corpo terreno del Cristo glorificato (cf. 1 Cor 12,12ss).
    </p>
    <p>
      Con questo termine Paolo indica lo speciale rapporto tra Cristo e la Chiesa.
    </p>
    <p>
      «La Chiesa in quanto suo corpo non può essere separata da lui. Essa però non può nemmeno identificarsi in senso pieno con lui. Egli e la Chiesa non sono la stessa cosa. Essa però è il suo corpo ovvero egli è nel suo corpo»<a href="#c8_n73" epub:type="noteref">73</a>. Per Paolo, questa Chiesa, con l'unica fede, ha un'unica speranza e amore, per questo l'unità «è un segno distintivo della sua essenza. Essa non realizza la sua essenza, cioè il suo essere, ciò che essa propriamente è, se non è una. Essa non fè', se non una. Ciò ha il suo motivo nel fatto che la Chiesa deve la sua esistenza all'unico corpo di Cristo in croce ed è l'effetto e la conseguenza, per opera dell'unico Spirito Santo, dell'ambito di vita aperto con la morte di Cristo. E un'unità storica e concreta (cf. Ef 4,4ss)»<a href="#c8_n74" epub:type="noteref">74</a>.
    </p>
    <p>
      Quale ‘popolo di Dio’ nuovamente radunato come “corpo di Cristo”, quale «comunità Dio in Gesù Cristo» (1Ts 2,14), la Chiesa sta in una posizione di continuità e di discontinuità col popolo israelitico di Dio.
    </p>
    <p>
     <i> «Per Paolo la Chiesa è il popolo di Dio. Quindi essa è il compimento del vero Israele nel popolo di giudei e di pagani. Insieme però è il popolo degli ultimi giorni. È presente nelle comunità disperse dell'ecumene come Chiesa una e universale, e ciò primariamente nelle loro assemblee sacre. La Chiesa è però anche il corpo di Cristo, sulla terra essa è nel Cristo, il capo. In quanto tale corpo, essa gli è strettissimamente congiunta; a lui soggetta, vive di lui e in vista di lui. Egli la guida verso se stesso per cui essa gli sta davanti così da unirsi sempre più intimamente. In quanto “corpo'esso abbraccia, unificandolo nella sua compagine, il mondo intero, e, insieme separata dal mondo nella comunità dei fedeli, affida gli uni agli altri affinché si salvino nella vivente carità. Infine, la Chiesa è il tempio dello Spirito Santo, il santo possesso di Dio tra gli uomini, ispirato dallo Spirito e custode, a sua volta, di questo medesimo Spirito mediante la sua santità»</i><a href="#c8_n75" epub:type="noteref">75</a>.
    </p>
    <h4>3.2.2. Il mistero della Chiesa (Ef)</h4>
    <p>
      Per il Paolo di Ef la Chiesa ha la sua origine nel mistero della provvidenza divina. Questo progetto ha come obiettivo di «ricapitolare tutte le cose in Cristo» (1,10). Più precisamente, il mistero s'è compiuto là dove Gesù ha realizzato se stesso: nella sua morte in croce e nella risurrezione dai morti.
    </p>
    <p>
      Come può questo mistero - il corpo pasquale di Cristo - diventare anche il corpo di Cristo”, la Chiesa? Tra il corpo di Cristo in croce, divenuto il nuovo fondamento della nostra vita e il “corpo di Cristo” che è la Chiesa, Paolo vede una vera relazione, anzi una quasi identità, da specificare, «nel senso che la realtà del corpo di Cristo in croce, la quale estendendosi a tutto il mondo lo riconcilia, lo regge e gli ridona la vita, prende forma e si costruisce come dimensione salvifica della Chiesa. E ciò avviene per opera dello Spirito Santo che dischiude e attualizza in concreta dimensione salvifica questa realtà redentrice che si offre assieme al corpo di Cristo in croce»<a href="#c8_n76" epub:type="noteref">76</a>.
    </p>
    <p>
      In questo sviluppo Paolo presenta alcune immagini di Chiesa:<br/>
      “concittadini”, “familiari e santi di Dio” (2,19-22), «la sposa di Cristo» (5,25). Anch'esse rivelano che la Chiesa ‘dipende dal Cristo: da Lui trae origine la Chiesa. Questo mistero essa non l'ha soltanto al suo centro e non si limita a tramandarlo, ma è essa stessa che, in virtù dello Spirito, ne trae incremento e lo testimonia con la sua stessa esistenza. Come lo Spirito attua questo passaggio pasquale-ecclesiale: attraverso il Vangelo ei segni efficaci e con l'aiuto dei servizi ministeriali e carismatici.
    </p>
    <h4>3.2.3. La Chiesa nelle Lettere pastorali</h4>
    <p>
      Nelle Lettere pastorali (1-2 Tm e Tt), considerate posteriori alle epistole più “teologiche', ma sempre d'ispirazione paolina, la singola comunità è fondata, come nei primi scritti di Paolo, sulla predicazione del Vangelo (cf. 2 Tm 1,6-14).
    </p>
    <p>
      Per l'illustrazione teologica di questa nuova situazione, la Chiesa ricorre a modelli della “casa”, o anche dell'economia domestica antica<a href="#c8_n77" epub:type="noteref">77</a>.
    </p>
    <p>
      La Chiesa è detta casa di Dio”, “Chiesa del Dio vivente , popolo di Dio' (cf. 1 Tm 3,14-15; Tt 2,14). L'immagine della casa ha una duplice valenza: “casa-famiglia' (1 Tm 3,4-5.12; 5,4) che mette in luce i rapporti di comunione di Dio con gli uomini; “casa-edificio”, che indica il luogo dove Dio abita (2 Tm 2,20).
    </p>
    <p>
        Alla luce di queste considerazioni ecclesiologiche, gli autori di queste epistole sono convinti che la forma della Chiesa e del ministero ecclesiastico debbano essere considerate come una trasformazione storica della Chiesa ‘paolina’ sotto l'urgenza del nuovo Sitz-im-leben convinti che tale trasformazione rappresenti la conseguenza delle istruzioni date da Paolo ai suoi discepoli, e quindi corrisponda allo spirito e alla volontà dell’Apostolo. Si tratta, in altre parole, di «un'istituzione divina formata da uomini. In quanto tale essa si fonda sul ministero apostolico ed è curata da esso. È questo il centro di gravità della nostre lettere»<a href="#c8_n78" epub:type="noteref">78</a>.
    </p>
  </section>
  <hr/>
  <section>
    <aside id="c8_n72" epub:type="footnote">
      <sup>72</sup>Cf. K. H. SCHELKLE, <i>Paolo. Vita, lettere, teologia</i>>, Brescia 1991; O. KUSS, Paolo. <i>La funzione dell'apostolo nello sviluppo teologico della Chiesa primitiva</i>, Cinisello Balsamo 1974; G. EICHHOLZ, <i>La teologia di Paolo</i>, Brescia 1977; H. SCHLIER, <i>Linee fondamentali di una teologia paolina</i>, Brescia 1985.
    </aside>
    <aside id="c8_n73" epub:type="footnote">
      <sup>73</sup> 73 H. SCHLIER, op. cit., 186; cf. ID., <i>Linee fondamentali di una teologia paolina</i>, Brescia 1985, 165-170. R. SCHNACKENBURG scrive a questo proposito: «Così Paolo ha contribuito a dare una forza di penetrazione e un'espressione caratteristica a questa idea di una forma essenziale spirituale, escatologica della Chiesa, già percepibile fin dall'inizio nella Chiesa primitiva, anche se in forma non ancora chiaramente formulata»: <i>La Chiesa nel N.T.</i>, op. cit., 94; anche L. CERFAUX, <i>La Teologia della Chiesa secondo s. Paolo</i>, Roma 1968; R. E. BROWN, <i>Le chiese degli apostoli. Indagine esegetica sulle origini dell'ecclesiologia</i>, Casale Monferrato 1992.
    </aside>
    <aside id="c8_n74" epub:type="footnote">
        <sup>74</sup> H. SCHLIER, <i>L'unità della Chiesa nel pensiero dell'apostolo Paolo</i>, in <i>Il tempo della Chiesa</i>, Bologna 1965, 466-469.
    </aside>
    <aside id="c8_n75" epub:type="footnote">
      <sup>75</sup> Cf. H. SCHLIER, L'unità della Chiesa nel pensiero dell'Apostolo Paolo, op. cit., 461ss
    </aside>
    <aside id="c8_n76" epub:type="footnote">
      <sup>76</sup> Ibidem, 196; cf. B. PRETE, L'ecclesiologia della lettera agli Efesini, in S. Doct. 37 (1992), 133-195.
    </aside>
    <aside id="c8_n77" epub:type="footnote">
      <sup>77</sup> Cf. S. WIEDENHOFER, op. cit., 83-84.
    </aside>
    <aside id="c8_n78" epub:type="footnote">
         <sup>78</sup> H. SCHLIER, op. cit., 214. 79 Cf. R. SCHNACKENBURG, <i>Il Vangelo di Giovanni, I-III</i>, Brescia
    </aside>
  </section>
</body>
</html>
