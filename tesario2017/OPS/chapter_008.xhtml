<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">8</h1>
    <h2 class="center">La Chiesa nell’opera giovannea con particolare riferimento all’Apocalisse.</h2>
    <h5 class="center">Nel 3° Vol. il tema è affrontato nell’ambito dell’Ecclesiologia alle pp. 172-177.</h5>

    <h4>3.3. LA CHIESA NELL’OPERA GIOVANNEA</h4>
    <p>Nel Vangelo di Giovanni manca il concetto esplicito di <i>Ekklesia</i>; nondimeno la Chiesa è ben presente allo spirito dell'evangelista, soprattutto sotto il profilo della sua ‘natura intima’. Seguiamo dapprima il testo evangelico, poi daremo uno sguardo alle epistole e al libro dell' Apocalisse (“circolo giovanneo’).</p>
    <h4>3.3.1. Il Vangelo secondo Giovanni</h4>
    <p>
      a. Giovanni presenta la Chiesa a partire innanzitutto dal discepolato di Gesù,
    </p>
    <p>
    In questo Vangelo, che possiamo chiamare del «dialogo eterno» (<i>dia-logos</i>)<a href="#c8_n79" epub:type="noteref">79</a>, due sono le immagini che descrivono i rapporti di Gesù con la comunità dei discepoli: quella della «vera vite» (15,lss) e quella del «buon [bello] pastore» (10,1-17).
    </p>
    <p>La prima immagine, con le seguenti sottolineature:</p>
    <ul class="none">
      <li>- i discepoli sono uniti a Gesù in maniera strettissima, per loro stessa ‘natura’ (tralci e vite);
      </li>
      <li>- Egli è colui del quale vivono e nel quale operano (senza di Lui non possono fare nulla);
      </li>
      <li>- nella fede in Lui ‘portano frutto”;
      </li>
      <li>- in quanto fedeli sono ‘discepoli e, per la parola di Gesù, sono ‘mondi”;
      </li>
      <li>- essi non portano mai frutto sufficiente, tuttavia Dio li ‘monda’ perché portino più frutto;
      </li>
      <li>- se abbandonano Gesù, cadono nel giudizio: vengono recisi, buttati via, seccati e bruciati.
      </li>
    </ul>
    <p>Anche l'altra immagine:</p>
    <ul class="none">
      <li>- Gesù è riconosciuto come legittimo pastore, che le pecore seguono (profonda conoscenza reciproca);
      </li>
      <li>- Gesù è colui nel quale le pecore trovano ingresso (‘porta’), uscita e pascolo; così vengono ‘salvate’;
      </li>
      <li>- Gesù è il “buon [Kalos] pastore’ che dà la vita per le pecore;
      </li>
      <li>- Gesù le custodisce eternamente, nessuno le strapperà dalla sua mano e da quella del Padre (vita eterna).
      </li>
    </ul>
    <p>
      b. Un'altra linea di ricerca ecclesiologica è riscontrabile nella simbologia sponsale.
    </p>
    <p>Sebbene in Gv non compaia il termine '<i>Ekklesia</i>’, vi è una profonda ecclesiologia, che affonda le sue radici nella letteratura profetica e nel Cantico. Qualche riferimento: i sandali del Messia-Sposo di 1,27-30; la parabola dell'amico dello sposo in 3,29; le nozze di Cana in 2,1- 12, dove la madre di Gesù è detta ‘donna' e rappresenta la prima realizzazione della Chiesa. Nel linguaggio biblico-giudaico il popolo eletto è raffigurato sovente con l'immagine di una ‘Donna’, si può capire perché mai Gesù, rivolgendosi alla madre in quel momento usi il termine ‘Donna’, altrimenti inconsueto nel dialogo tra madre e figlio»<a href="#c8_n80" epub:type="noteref">80</a>.
    </p>
    <p>
      Nell’unzione di Betania in 12,1-8, si respira «il profumo dell’unguento», l'atmosfera è quella dell'amore senza limiti. Poi la nota scena del Calvario in 19,25-27: dopo la pericope sulla tunica senza cuciture - da sempre considerata simbolo dell'unità della Chiesa -, vi è il ‘divenir-uno' della donna-madre e del discepolo sotto la croce di Cristo; in queste due persone è rappresentato il popolo messianico che Dio vuole costruire, qui nasce la Chiesa. Infine il racconto pasquale di Maria di Magdala al sepolcro in 20,1-2.11-18: due messaggeri celesti si rivolgono a Maria con l'appellativo ‘donna', poi Gesù (risorto) si rivolge a lei chiamandola per nome. «In Maria Gesù riconosce la sposa e la chiama per nome; in Gesù, Maria riconosce il suo Signore e a lui si sottomette in un rapporto di discepolo a Maestro. In Maria di Magdala parla, soffre e gioisce la comunità-sposa che cerca e trova il suo Sposo, per dare inizio, nel nuovo Eden o nel giardino incantato del Cantico, a una nuova umanità»<a href="#c8_n81" epub:type="noteref">81</a>. All’incontro segue l’abbraccio e poi il comando di Gesù: «Non mi trattenere»: questo introduce un intervallo tra la gioia del primo incontro e il tempo della comunione definitiva. Sembra qui, in consonanza con gli usi nuziali (ebraici) del tempo, d'avere il documento nuziale già scritto, ma la ‘consumazione delle nozze rimandata al tempo futuro. Tra questi due momenti s’innesca il dinamismo storicoecclesiale. «La comunità viene da Gesù proiettata all'esterno, ad annunciare la vittoria della vita sulla morte e l'amore infinito del Padre. Quando questo cammino sarà compiuto e Gesù con i fratelli sarà giunto al Padre, allora avverrà l'incontro sponsale definitivo»<a href="#c8_n82" epub:type="noteref">82</a>.
    </p>
    <p>
      Da questa analisi risulta che l'uso delle metafore e dei simboli sponsali non si riducono a un mero esercizio estetico-letterario, ma è finalizzato, da un lato, alla comprensione più profonda dei rapporti tra Cristo e la comunità e, dall'altro, a delineare una prassi ecclesiale, proponendo atteggiamenti e comportamenti atti a realizzare e a manifestare la novità {evangelica) della vita con Cristo.
    </p>
    <p>
      Da questa ricognizione sul quarto Vangelo possiamo ora formulare una breve sintesi: la Chiesa è la schiera dei credenti, presente paradigmaticamente nel discepolato del Gesù terreno: i membri della comunità sono affidati da Dio a Gesù, sono scelti da Gesù, ricevono il dono dello Spirito del Risorto. I membri della Chiesa vivono della sua Parola, che ascoltano e meditano, unita ai segni, che apporta loro la salvezza, e stanno sotto il comandamento dell'agape e l’invito alla sequela. Tale Chiesa è universale e trova la sua unità (comunione) in Gesù, il quale la manda nel mondo per continuare la sua opera di salvezza. «Che in definitiva, quando Gv tratta della schiera dei discepoli di Gesù, parli della Chiesa concreta, lo si intravede dal fatto che sullo sfondo compaiono certi elementi della struttura della Chiesa: la missione, il ministero, la tradizione e il culto. Gv quindi non tratta di una comunità puramente spirituale o carismatica, piuttosto egli vede la Chiesa prevalentemente sotto l'aspetto spirituale. E significativo che egli parli tematicamente del Battesimo e dell'Eucaristia all’interno del contesto spirituale»<a href="#c8_n83" epub:type="noteref">83</a>. Infine Gv esplicita a lungo i rapporti profondi fra Cristo e la comunità attraverso il simbolismo sponsale, tema che ha avuto un'ampia premessa nella letteratura anticotestamentaria e avrà notevole sviluppo nella teologia e nella mistica cristiana.
    </p>
    <h4>3.3.2. La Chiesa nell’Apocalisse</h4>
    <p>
      L'Apocalisse ci presenta la Chiesa di Gesù Cristo, variamente definita come: «Testimone fedele, Primo e Ultimo, il Vivente, il Leone di Giuda, l’Agnello di Dio, l’Unto». Questa Chiesa è universale: il popolo di Dio è tratto da «ogni nazione, razza, popolo e lingua» (7,9; cf. 5,9). Anche i «144.000 ‘segnati’» (7,4) simboleggiano la totalità del vero Israele escatologico, caratterizzato da ‘santità’ (5,8; 8,3-4; 11,18) e dalla partecipazione all'eternità (‘Gerusalemme celeste’).
    </p>
    <p>
      Tale Chiesa è confessante: seguendo l’Agnello ovunque vada (14,4), i ‘confessori partecipano alla vittoria attraverso la passione e la morte. L'immagine della «donna vestita di sole», coronata «di dodici stelle» (12,lss), che sta per partorire, rappresenta il popolo santo dei tempi messianici, è la Chiesa in lotta, a cui è promessa la vittoria finale<a href="#c8_n84" epub:type="noteref">84</a>.
    </p>
    <p>
      La Chiesa è dunque il popolo di Dio” (cf. 18,4), in esso si concretizzano i termini della vera alleanza che Dio intende stabilire con l'umanità, s'intravede «la dimora di Dio con gli uomini» (21,3). La Chiesa, in quanto di Gesù Cristo, è entità escatologica. Lo stesso Gesù ha posto il mondo di fronte alla sua fine e adesso, tra l’intronizzazione di Cristo mediante la passione e la croce e il suo imminente ritorno in piena luce e la risposta irritata del mondo con la sconfitta del suo egoismo e della sua autoaffermazione (idolatra), sta la Chiesa che Gesù Cristo si è acquistato e vive della sua vittoria. «Essa, come Chiesa dei santi e dei servi di Dio, che testimoniano fino alla morte Gesù Cristo nella loro fede e speranza, deve sopportare tutte le tribolazioni, le sofferenze, le prove e le tentazioni in cui l’espone la potenza senza radici del mondo.
      Ma a essa si applicano anche le promesse di vittoria, della cui gloria essa può e deve già ora vedersi profeticamente rivestita»<a href="#c8_n85" epub:type="noteref">85</a>.

    </p>
  </section>
  <hr/>
  <section>
    <aside id="c8_n79" epub:type="footnote">
      <sup>79</sup>Cf. R. SCHNACKENBURG, <i>Il Vangelo di Giovanni</i>, I-III, Brescia 1973-81; R.E. BROWN, <i>Giovanni. Commento al Vangelo spirituale</i>, Cittadella, Assisi 1979; ID., <i>La comunità del discepolo prediletto</i>, Cittadella, Assisi 1982; R. FABRIS, Giovanni, Roma 1992. Pertinente appare un commento di E. BLOCH: «La fede cristiana [della comunità) vive come nessun'altra della realtà storica del suo fondatore, essa è essenzialmente il seguire una vita, non un'immagine di culto e la sua gnosi»: <i>Il principio speranza</i>, Milano 1994, III, 1545.

    </aside>
    <aside id="c8_n80" epub:type="footnote">
      <sup>80</sup> A. SERRA, <i>Contributi dell'antica letteratura giudaica per l'esegesi di Giovanni</i>, Roma 1977, 224; cf. U. VANNI, <i>Dalla maternità di Maria alla maternità della Chiesa. Un'ipotesi di evoluzione da Gv 2,3-4; 19,26-27; Ap 12,1-6, in Rass. Teol. 1</i> (1985), 28-47. «Nei loro gesti e nel loro dialogo, la Vergine e il Cristo, superando largamente il piano umano e materiale dei festeggiamenti locali, soppiantavano i giovani sposi di Cana per diventare lo sposo e la sposa spirituali del banchetto messianico»: I. DE LA POTTERIE, <i>Le nozze messianiche</i>, in P.S.V. 13 (1986), 101. Una simbologia non assente dalla pericope di Gesù con la Samaritana (4,1-42): narrata secondo il modello dell'incontro presso il pozzo, già presente nell'A.T. (cf. Gen 24; 29,1- 14; Es 2,15-22), vede un uomo giungere, durante un viaggio in terra straniera, presso un pozzo, incontrare una donna (o delle donne), che si rivela la futura sposa. Vi è la richiesta dell'acqua, simbolo del dono di Dio. Gesù dice: «Va’ a chiamare tuo marito» (4,7: la richiesta di Gesù non è sorprendente, dato che il matrimonio è lo sfondo del brano. Ora la donna ha cinque mariti e un amante, il che richiama la sposa infedele di Os 2, simbolo dell'idolatra (nessuno di quelli è il suo vero marito). Ecco allora la questione del luogo del culto del ‘vero Dio’ (4,19), la conversione della donna, la missione presso i suoi. C'è tutto lo schema tradizionale, manca soltanto l'ultimo elemento: il matrimonio. Al suo posto vi è una professione di fede: «Noi sappiamo che questi è veramente il salvatore del mondo» (4,42). Non si tratta dunque di cercare una sposa presso il pozzo, ma di parlare al cuore della sposa infedele per ricondurla al suo solo vero marito. La Samaritana è simbolo della Chiesa che Gesù Cristo, suo ‘Sposo, unisce a sé in un'alleanza vera ed eterna.
    </aside>
    <aside id="c8_n81" epub:type="footnote">
        <sup>81</sup> R. INFANTE, <i>Lo sposo e la sposa. Contributo per l'ecclesiologia del Quarto Vangelo</i>, in Rass. Teol. 37 (1996), 476-478.
    </aside>
    <aside id="c8_n82" epub:type="footnote">
        <sup>82</sup> Ibidem, 479; cf. A. CANGEMI, <i>I racconti postpasquali nel Vangelo di S. Giovanni</i>, Acireale 1990, 274; U. CASALE, <i>Non vi lascerà orfani,</i> Torino 1990, 36-43

    </aside>
    <aside id="c8_n83" epub:type="footnote">
        <sup>83</sup> H. SCHLIER, op. cit., 172; cf. R. SCHNACKENBURG, <i>Il Vangelo di Giovanni</i>, Brescia 1981; R. E. BROWN, <i>La comunità del discepolo prediletto. Luci e ombre nella vita della Chiesa al tempo del N. T.</i>, Assisi 1982.
    </aside>
    <aside id="c8_n84" epub:type="footnote">
         <sup>84</sup> «Stanno di fronte da una parte la Donna in quanto popolo di Dio (12,lss), dall'altra la meretrice Babilonia (17,lss); da una parte la Sposa dell'Agnello (19,7s; 21,9), dall'altra la prostituta impudica (17,lss); da una parte Gerusalemme, la città amata (20,9), che discende dal cielo sulla terra (21,2.10ss), dall'altra la città senza Dio e rigettata di Babilonia (14,8; 16,19; 17,5; 18,lss)»: cf. U. VANNI, Apocalisse. Ermeneutica, esegesi, teologia, Bologna 1988.
    </aside>
    <aside id="c8_n85" epub:type="footnote">
        <sup>85</sup> H. SCHLIER, <i>op. cit.</i>, 248.
    </aside>
  </section>
</body>
</html>
