<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
  <h1 class="center">10</h1>

  <h2 class="center">I fondamenti teologici del servizio ministeriale: ordinato, istituito, di fatto.</h2>
  <h5 class="center">Il tema è affrontato in particolare nel 2° Vol. in Teologia e liturgia sacramentaria alle pp. 2212-231; nel Codice di Diritto Canonico alle pp. 431-439; nel 3° Vol. in Ecclesiologia alle pp. 193-198; 201-202; 209-222. È raccomandata, inoltre, la lettura del documento della CEI Evangelizzazione e Ministeri (1977).</h5>
  <h4>8. IL POPOLO DI DIO</h4>
  <h4>8.1. Il mistero della Chiesa, popolo di Dio: gerarchia e laicato</h4>
  <p>Il Vaticano II ha ripreso la categoria di «popolo di Dio» utilizzandola ampliamente per esprimere l'essenza stessa della Chiesa.</p>
  <p>Il Philips che è stato uno dei maggiori ispiratori della Lumen Gentium spiega le ragioni di tale scelta, affermando:</p>
  <p><i>«L'espressione popolo di Dio non si può applicare alla Chiesa come una similitudine, perché designa la sua stessa essenza. Non si può dire: la Chiesa è simile a un popolo di Dio come si direbbe: il Regno è simile a un grano di senapa. Bisogna invece affermare: la Chiesa è il popolo di Dio»<a href="#c10_n106" epub:type="noteref">106</a>.</i>
    </p>
    <p>Dianich completa il pensiero di Philips sostenendo che la categoria popolo di Dio è uno strumento ermeneutico fondamentale per una appropriata ecclesiologia.
    </p>
    <p><i>«La categoria popolo di Dio costituisce uno strumento ermeneutico irrinunciabile in ecclesiologia. Il delicato rapporto tra comunione e comunitànon bastaachiudere il cerchio dell'interpretazione, nél'appello alle immagini, dalle più svariate metafore, ai simboli, all'imponente figura del corpo di Cristo, basta a fornire una risposta alla domanda essenziale sulla forma fondamentale della comunità cristiana (...) Il Vaticano II ha sentito il bisogno di recuperare la categoria di popolo di Dio prima di trattare della gerarchia, dei religiosi, di questa o di quella categoria particolare di credenti. Ciò che accadde nel Concilio è molto significativo: non si può parlare della Chiesa, cercando di coglierla come il soggetto della missione affidata da Cristo ai credenti, senza considerarla prima di tutto come il popolo di Dio. Se sono molte le forme che le comunità cristiane possono assumere, questa è la forma fondamentale alla quale tutte le altre dovranno in qualche modo ricondursi. Per questo popolo di Dio non è uno strumento ermeneutico fra gli altri, che aggiunge un punto di vista per la comprensione della Chiesa: è invece una categoria fondamentale e indispensabile per una corretta ecclesiologia»<a href="#c10_n107" epub:type="noteref">107</a>.</i></p>
    <p>L’inserimento nello schema <i>De Ecclesia</i> del Vaticano II del capitolo sul «popolo di Dio» dopo quello sul mistero della Chiesa e prima dei capitoli sulla gerarchia e sul laicato fu la prima di quelle rivoluzioni copernicane che hanno contrassegnato l'elaborazione della costituzione <i>Lumen Gentium</i>. In questo capitolo si è espressa la «rivolta copernicana» richiamando volutamente, prima delle necessarie distinzioni, ciò che realizza l'ontologia di grazia data dal Battesimo. Ciò che accomuna tutti nella Chiesa è l'essere Popolo di Dio; dopo verranno le distinzioni funzionali e di servizio.</p>
    <p>In conclusione, la Chiesa è considerata come un popolo in cammino verso la meta beata, a partire dalla sua dimensione storica. Essa è vista nella sua totalità, secondo quel che è comune a tutti i fedeli: pastori e fedeli appartengono all’unico popolo di Dio, facendo risaltare apertamente la ministerialità della Chiesa. Si evidenzia, inoltre, l'unità della Chiesa nella varietà cattolica dei compiti, delle Chiese particolari, delle tradizioni, delle culture che lungi dal distruggere l’unità la perfezionano.</p>
    <p><i>«Con la scelta di questa organizzazione strutturale, la LG mostra di volere intendere i suoi primi due capitoli come un tutt'uno, dove, mentre sotto il titolo di «mistero» si tratta della Chiesa in tutta la sua ampiezza, dall'inizio della creazione secondo il piano di Dio sino al celeste compimento, sotto il titolo di «popolo di Dio» si descrive questa medesima Chiesa quale soggetto storico, ossia realtà composta di persone umane che operano nella storia, ne ricevono gli influssi e vi influiscono loro stessi»<a href="#c10_n108" epub:type="noteref">108</a>.</i></p>
    <p>Il Concilio ha anche qui operato una profonda rivoluzione copernicana: non usando più la categoria di «societas» per descrivere la realtà della Chiesa, ma quella di «sacramentum» (mistero), ne scaturisce la considerazione di una Chiesa quale «Comunità di fede, di speranza e di carità». Questa comunità si realizza nella totalità del popolo di Dio (nasce da ciò l'esigenza di anteporre il capitolo sul «popolo di Dio» a quello sulla «gerarchia»). È un vero capovolgimento anche nel modo di pensare, perché prima ancora di ogni determinazione, di ogni servizio all’interno di questo popolo, vi è la considerazione di questa essenziale dignità, che è comune a tutti i battezzati.</p>
    <h4>8.2. La Chiesa popolo di Dio</h4>
    <p>Nella LG 9 si mette a fuoco l'identità della Chiesa.</p>
    <p>L'espressione «popolo di Dio» viene sovente usata nel linguaggio ecclesiastico corrente per designare l'assemblea dei semplici fedeli, in quanto comunità distinta dal clero. Non è in questo senso che essa viene utilizzata nel cap. II De Ecclesia: in esso infatti viene costantemente riferita all'intera comunità cristiana composta di semplici fedeli e di pastori, che insieme formano l'unica Chiesa di Cristo<a href="#c10_n109" epub:type="noteref">109</a>.</p>
    <p>Il termine primariamente ci ricorda che la Chiesa non sorge dalla libera iniziativa degli uomini, ma prende la sua origine e il suo attuale sostentamento dal disegno eterno di salvezza del Padre, secondo quanto ci ricorda la LG 9 che estendendo in senso ampio l'idea di popolo dice: «In ogni tempo e in ogni nazione è accetto a Dio chiunque lo teme e pratica la giustizia» per farci scoprire una volontà di Dio di estendere tutto il suo operato all'intera creazione.</p>
    <p>Perché ciò si renda possibile e concreto «volle costituire di loro un popolo, che lo riconoscesse nella verità e fedelmente lo servisse». Questo popolo così costituito diviene fedele collaboratore di Dio per la salvezza del genere umano.</p>
    <p>Il Vaticano II quando esprime la realtà della Chiesa come popolo di Dio fa riferimento soprattutto al testo di 1 Pt 2,9-10.</p>
    <p>Con l'idea di popolo di Dio, il Concilio vuole escludere ogni forma di individualismo:</p>
    <p>«Dio volle santificare e salvare gli uomini non individualmente e senza alcun legame tra di loro, ma volle costituire di loro un popolo, che lo riconoscesse nella verità e fedelmente lo seguisse» (LG 9).</p>
    <p>Il concetto di popolo di Dio ha un valore specificatamente antropologico. Questo popolo è costituito da uomini e donne che dopo essersi riconciliati con Dio, obbedendo al Vangelo, è comunità di persone, cresce per la libera adesione di ciascuno.</p>
    <p>Benché distinta dal mondo, la Chiesa vive nel mondo<a href="#c10_n110" epub:type="noteref">110</a>.</p>
    <h4>8.2.1. Il nuovo popolo di Dio</h4>
    <p>L’ecclesiologia conciliare ha privilegiato l'espressione «popolo di Dio». Bisogna considerare attentamente le caratteristiche di questo popolo: si presenta come un popolo nuovo, messianico<a href="#c10_n111" epub:type="noteref">111</a>: ha Cristo per capo. Ha per condizione la dignità e la libertà dei figli di Dio. Ha per legge il nuovo precetto dell'amore che ci ha insegnato lo stesso Cristo. Da ultimo ha per fine il Regno di Dio che si deve estendere a tutti gli uomini.</p>
    <h4>8.2.2. L’intera Chiesa come soggetto</h4>
    <p>Contro una visione della Chiesa ristretta in senso clericale, che nella sua prospettiva antiprotestante e antiliberale, minacciava di ridurre la Chiesa alla gerarchia ecclesiale, il Vaticano II, ricollegandosi all'intera storia della tradizione cristiana, ha compreso la Chiesa di nuovo come il soggetto comunitario che è costituito dall'intero popolo di Dio<a href="#c10_n112" epub:type="noteref">112</a>.</p>
    <h4>8.3. II Sacerdozio comune dei fedeli</h4>
    <p>Al n. 10 della LG troviamo un’altra importante affermazione che richiama ancora una volta l'unità di questo popolo di Dio. Il sacerdozio unico di Cristo viene dato a tutto il popolo in virtù della consacrazione battesimale. Tutti sacerdoti in comunione con il Sacerdote Cristo. All'interno di questo popolo sacerdotale (cf. Ap 1,6; 5,9-10) alcuni vengono chiamati per realizzare una forma di servizio a questo popolo che si concretizza nella triplice scansione dell'Ordine sacro; episcopi, presbiteri e diaconi. Il Concilio parla di un «sacerdozio gerarchico o ministeriale» che differisce dal primo per via del Sacramento dell'Ordine ricevuto. Insiste però sul fatto che l’uno è ordinato all'altro perché l’uno e l'altro partecipano dell’unico sacerdozio di Cristo. Nessuna contrapposizione ma rapporto reciproco e complementarietà degli stessi.</p>
    <h4>8.4. Il senso della fede e i carismi</h4>
    <p>La partecipazione all'ufficio profetico di Cristo da parte del Popolo di Dio è confermata dalla «infallibilità» che appartiene a tutto il popolo:
“La totalità dei fedeli, avendo l’unzione che viene dal Santo, non può sbagliarsi nel credere, e manifesta questa sua proprietà mediante il senso soprannaturale della fede di tutto il popolo, quando «dai vescovi fino agli ultimi fedeli laici» mostra l’universale consenso in cose di fede e di morale” (LG 12).
</p>
    <p>Questa affermazione ci rimanda alla Chiesa delle origine che mediante il sensus fidei proclamava le verità di fede. Senza nulla togliere a ciò che la Chiesa ha in seguito attribuito al Papa nella sua persona (cf. più avanti) occorre ribadire il senso profondo di ciò.</p>
  <p>Oltremodo LG 12 continua ricordando che lo Spirito Santo è datore dei doni (carismi) che occorrono per far sì che questo popolo cammini spedito verso la sua pienezza. In riferimento ai carismi occorre rileggere la 1 Cor 12-14 per comprendere il senso, il valore, la destinazione e il riconoscimento dei medesimi.</p>
  <h4>8.5. I fedeli cattolici in rapporto con gli altri</h4>
    <p>La LG nei nn. 14-16 affronta la situazione dei fedeli in rapporto con Dio. Intanto si rivolge ai fedeli cristiani Cattolici ricordando loro che non basta essere incorporati nella Chiesa per essere salvati ma occorre vivere col «cuore» la propria appartenenza perseverando nella carità.
    </p>
    <p>Il Concilio si rivolge poi a quei fedeli che portano il nome di cristiani ma che non sono nella piena comunione con i Cattolici. Occorre ricordare, sul monito di Giovanni XXIII, che ciò che ci unisce è sempre più di ciò che ci divide e che lo Spirito Santo è anche in loro in virtù del comune Battesimo.</p>
    <p>Ma anche i fedeli non cristiani sono in qualche modo legati nella condivisione di un Dio trascendente e creatore. Anche nei loro confronti, e in particolar modo con gli Ebrei e i Musulmani, siamo chiamati a mantenere quei rapporti di genuina carità e attenzione dovuta ai fedeli in Dio.</p>
    <p>Certo la Chiesa è chiamata ad annunciare il Vangelo perché ogni creatura si confronti liberamente con esso. La risposta a questo annuncio resterà un «problema» di Dio che è capace di scrutare il nostro intimo e comprendere le nostre decisioni.</p>
    <h4>8.5.1. <i>Extra Ecclesiam nulla salus</i></h4>
    <p>La Chiesa in diversi modi nel corso della storia ha manifestato sempre la sua funzione salvifica nei riguardi dell'umanità. Per fondare la dottrina della salvezza della Chiesa i Padri presentavano l'arca di Noè come modello della Chiesa<a href="#c10_n113" epub:type="noteref">113</a>. Quest'immagine, purtroppo, fu tradotta concettualmente dall'assioma: «Extra Ecclesiam nulla salus» (fuori della Chiesa non c'è salvezza) le prime formulazioni si trovano in Origene e Cipriano in un contesto decisamente antieretico, per ammonire e mettere in guardia coloro che si intendevano separare dall'unità della comunione ecclesiale<a href="#c10_n114" epub:type="noteref">114</a>.</p>
    <p>Nella LG 14 si tratta della reale salvezza di tutti gli uomini in Cristo e della necessità della Chiesa in ordine alla salvezza. Si afferma con chiarezza che Cristo è l'unico mediatore e la via della salvezza. Egli ha espressamente indicato la necessità della fede e del Battesimo e ha confermato la necessità della Chiesa, nella quale accedono gli uomini, come per una porta, per mezzo del Battesimo.</p>
    <p>Nella LG 16 si afferma che tutti gli uomini, anche quelli che ancora non hanno accolto il Vangelo «sono ordinati al popolo di Dio in vari modi».</p>
    <p>Il Vaticano II, in ultima analisi, non risolve la questione della salvezza dei non cristiani dilatando il concetto Chiesa, bensì riconsiderando il mondo sotto la signoria di Dio, a partire dalla sua volontà salvifica che opera costantemente e in maniera misteriosa nella creazione intera, nel tempo e nello spazio e al di là del tempo e dello spazio, attraverso Cristo e il suo Spirito.</p>
    <p><i>«Lo Spirito agisce al di là dei limiti visibili della Chiesa, questa è, per il mondo il sacramento di Cristo e del suo Spirito. Noi assumiamo questo vasto mondo nella nostra preghiera, nell’intercessione e nella dossologia, rendendo gloria per lui al Padre mediante Cristo nello Spirito. Lo Spirito, infatti, è colui che segretamente raccoglie e annoda tutto ciò che, nel mondo, cerca di balbettare “Padre nostro”»<a href="#c10_n115" epub:type="noteref">115</a>.</i></p>
    <h4>9. MINISTERI E CARISMI NELLA CHIESA</h4>
    <h4>9.1. Una Chiesa tutta carismatica</h4>
    <p>La Chiesa, abbiamo visto, è tempio dello Spirito Santo, una comunità carismatica. La LG al n.4 afferma che lo Spirito santifica continuamente la Chiesa, la unifica nella comunione e nel ministero, la provvede e dirige con diversi doni gerarchici e carismatici.</p>
    <p>I carismi hanno un’origine trinitaria: provengono dal Padre, per mezzo di Cristo nello Spirito Santo. Sono grazie speciali dello Spirito, con le quali ogni fedele viene reso adatto ad assumere qualche compito e a svolgere qualche attività, in modo da giovare, direttamente o indirettamente, alla santità della Chiesa, alla sua vitalità apostolica, al bene delle persone e della società. Si distinguono dalle grazie concesse per la santificazione personale: sono dati a vantaggio degli altri.</p>
    <p>S. Paolo stabilisce una gerarchia tra i carismi: quelli che servono direttamente all'edificazione del prossimo sono da preferirsi a quelli estatici e straordinari.</p>
    <p>I carismi sono dati alla Chiesa, ecco perché è intrinsecamente carismatica: principalmente perché è il luogo in cui si realizza il grande dono dell'autocomunicazione di Dio all'umanità, e successivamente perché lo Spirito Santo elargisce ai fedeli i carismi per il bene comune.</p>
    <h4>9.2. Una Chiesa tutta ministeriale</h4>
    <p>Insieme alla varietà dei carismi troviamo nella Chiesa una ricchezza di servizi e ministeri. Ricordiamo il ministero ordinato nella sua triplice forma; i ministeri dei laici, fondati sul Battesimo e sulla Cresima e conferiti attraverso il riconoscimento ufficiale o di fatto da parte della comunità e del vescovo.</p>
    <p>La ministerialità della Chiesa si esprime attraverso i ministeri ordinati, i ministeri istituiti e i ministeri di fatto<a href="#c10_n116" epub:type="noteref">116</a>.</p>
    <h4>9.3. Carismi e ministeri frutto dell’unico Spirito</h4>
    <p>I carismi e ministeri provengono dallo Spirito Santo e sono per l’utilità comune, per l'edificazione del Corpo di Cristo che è la Chiesa. Si richiamano quindi a vicenda. Dai dati della Rivelazione e della Tradizione possiamo senza ombra di dubbio affermare che tra la dimensione carismatica e la dimensione ministeriale istituzionale della Chiesa non può esserci opposizione.</p>
    <h4>11. LA COSTITUZIONE GERARCHICA DELLA CHIESA</h4>
    <p>La gerarchia è quella struttura originaria voluta da Gesù Cristo, che è presente sin dagli inizi nella comunità di Gerusalemme, subito dopo la discesa dello Spirito Santo.</p>
    <p>Quando si parla di gerarchia bisogna eliminare dei pregiudizi, tra cui quello di pensare ad una casta privilegiata. La Chiesa è una istituzione ben ordinata, però i membri appartenenti alla gerarchia non sono dei cristiani di classe superiore, nella Chiesa non ci sono classi né inferiori né superiori, ma organismi con funzioni e compiti di responsabilità diversi.</p>
    <p>La Chiesa esprime fondamentalmente l'uguaglianza di tutti i fedeli riguardo alla dignità e all’azione comune, ma riconosce, al suo interno, la diversità data, appunto, dai carismi e ministeri, suscitati dallo Spirito. Il servizio della comunione del popolo di Dio deve essere compreso a partire da questa intrinseca dimensione della Chiesa.</p>
    <p>La LG al n. 18 si esprime in questi termini: «Cristo Signore, per pascere e sempre più accrescere il popolo di Dio, ha istituito nella sua Chiesa vari ministeri, che tendono al bene di tutto il corpo. I ministeri, infatti, che sono dotati di sacra potestà, sono a servizio dei loro fratelli, perché tutti coloro che appartengono al popolo di Dio, e perciò godono della vera dignità cristiana, aspirino tutti insieme liberamente e ordinatamente allo stesso fine e arrivino alla salvezza».</p>
    <p>Rifacendoci ai dati del NT, Gesù non indica il servizio dei suoi discepoli come un potere, bensì quanto una diaconia, appunto un ministero (cf. Lc 22,26-27; Mc 9,33-35).</p>
    <p>L’ecclesiologia che ne deriva non è gerarchica, ma di comunione. A tal proposito è illuminante ciò che dice la LG 32.</p>
    <p>Il Concilio, però, esprime la peculiarità e la necessità del ministero ordinato affermando che questo, sul piano del servizio, differisce dal sacerdozio comune dei fedeli «essenzialmente e non solo di grado» (cf. LG 10).</p>
    <p>Il ministero ordinato è fondato su una particolare vocazione e missione data da Cristo e in un particolare dono dello Spirito e perciò «nella persona» di Gesù Cristo esercita il triplice ufficio del servizio alla Parola, della celebrazione del culto e dei sacramenti e del servizio dell’unità e della cura pastorale (in altri termini: insegnare, santificare e governare).</p>
    <p>Il ministero ordinato è, quindi, il punto di riferimento della comunità ecclesiale, il punto centrale e di incontro, da cui partono tutti i ministeri della Chiesa, ecco perché viene definito il ministero dei ministeri, il carisma dei carismi.</p>
    <p>Il ministero ordinato è chiamato ad essere sintesi di tutti i ministeri, non perché deve fare tutto, bensì, perché deve sollecitare, promuovere, organizzare, discernere, coordinare e sintetizzare tutti gli altri ministeri.</p>
    <p>Il ministero ordinato viene suddiviso in tre gradi: episcopato, presbiterato e diaconato.</p>
    <p>11.1. Schema del III capitolo della LG</p>
    <p>Nel pensiero del Vaticano II la gerarchia va collocata non sopra, ma all’interno del popolo di Dio, non in una posizione di dominio, ma di servizio, di diakonia dei fratelli.</p>
    <p>Il terzo capitolo della LG, si divide in sei sezioni:</p>
    <ul class="none">
      <li>- Il proemio (18) esprime l'adesione del Concilio alla dottrina del primato pontificio e del magistero infallibile, espressa nel Vaticano I, completandola con la dottrina sull’episcopato.
      </li>
      <li>- La prima sezione (19-20) descrive la vocazione e la missione dei dodici Apostoli, che Cristo volle riunire in un collegio stabile: di conseguenza il collegio apostolico si prolunga storicamente nel collegio dei vescovi uniti al loro capo, ed è destinato a perdurare nella Chiesa essendo un suo elemento costitutivo.
      </li>
     <li>- La seconda sezione (21) tratta della sacramentalità dell'episcopato e degli uffici episcopali.</li>
    <li>La terza sezione (22-23) espone la dottrina relativa al collegio episcopale (realtà ecclesiale di istituzione divina; le relazioni col Pontefice; le relazioni vicendevoli tra vescovi; i legami tra la Chiesa universale e la Chiesa locale).</li>
    <li>La quarta sezione (24-27) sviluppa i compiti episcopali (funzione magisteriale, sacerdotale e regale o governativa).</li><li>-  La quinta sezione (28-29) presenta il ministero presbiterale e quello diaconale.</li></ul>
    <h4>11.2. Il primo grado dell'ordine: l'episcopato</h4>
    <p>Il Concilio Vaticano II, trattando della struttura gerarchica della Chiesa, ha dedicato una particolare attenzione all'episcopato, nel quale permane l'ufficio degli apostoli di pascere la Chiesa. La LG 20 afferma che i vescovi costituiscono l'anello di congiunzione con gli apostoli, sono loro successori nel ministero.</p>
    <p> I loro compiti sono sempre stabiliti dalla LG 20.</p>
    <p>Il Concilio vede nel Vescovo il principio visibile e il fondamento di unità della Chiesa particolare (cf. LG 23). Il Concilio, inoltre, ha insegnato la sacramentalità dell’episcopato, superando la visione giuridicista affermatasi dal Medioevo in poi (cf. LG 21).</p>
    <p>Il Concilio, infine, insegna che con l'episcopato si riceve la pienezza del sacramento dell'ordine, realtà totalizzante del sacro ministero.</p>
    <p>I vescovi sono uniti tra loro in un unico corpo ecclesiale con a capo il Vescovo di Roma (il Papa). La LG 22 afferma che «uno è costituito membro del corpo episcopale in virtù della consacrazione sacramentale e mediante la comunione gerarchica con il capo del collegio e con le membra».</p>
    <h4>11.2.1. Gli uffici episcopali</h4>
    <p>La consacrazione episcopale, afferma la LG 21, conferisce pure con l'ufficio di santificare, gli uffici di insegnare e governare, da esercitare sempre nella comunione gerarchica col capo e le membra del collegio.</p>
    <p>L'ufficio di magistero (o insegnamento) ha il suo fondamento nell'origine cristologica della Chiesa. L'esercizio del magistero episcopale presenta una duplice modalità:</p>
    <p>a) magistero ordinario: i vescovi devono essere sempre ascoltati con
venerazione e il loro giudizio in materia di fede e di morale deve
essere accettato dai fedeli con religioso rispetto
</p>
    <p>b) il magistero straordinario dei vescovi può essere infallibile,
quando, in comunione tra loro e il papa, essi insegnano una dottrina riguardante la fede e la morale vincolante e definitiva per la Chiesa (es. i pronunciamenti conciliari).
</p>
    <p><i>L'ufficio di santificare</i>: secondo la LG 26, il vescovo è l'economo della grazia divina, specialmente nell'Eucaristia, grazie alla quale la Chiesa vive e cresce. Non esiste legittima celebrazione se non presieduta da lui o da un ministro che lo rappresenta.</p>
    <p><i>L'ufficio di governare</i>: in forza dell’ufficio di pastore egli guida (pasce) la Chiesa che gli è affidata, ciò comporta emanare disposizioni, dare direttive, giudicare e regolare quanto riguarda il culto e la missione (cf. LG 27), attraverso la «cura abituale e quotidiana del suo gregge».</p>
    <h4>11.2.1.1. Forme fondamentali della Chiesa</h4>
    <p>La Chiesa esiste come comunione di Chiese che nella loro diversificata molteplicità consentono alla Chiesa universale di conseguire la pienezza della sua unità. La Rivelazione, presentandoci la nascente Chiesa di Gerusalemme (cf. At 2,42-28; 4,32-35), evidenzia quelli che sono gli elementi costitutivi della ecclesia, che possiamo brevemente sintetizzare:</p>
    <ul class="none">
      <li>- La comunione fraterna (la koinonia)</li>
      <li>- Il servizio apostolico (presidenza e guida della comunità e ministero della Parola)</li>
      <li>- L’azione cultuale (preghiera e sacramenti).</li>
    </ul>
    <p>Rifacendoci, sempre, ai dati della Scrittura e alle fonti della Chiesa primitiva, notiamo che i credenti fanno esperienza di fede in comunità ecclesiali strutturate e organizzate sotto la guida di una presidenza. Tali comunità sono in profonda comunione con la Chiesa di Gerusalemme, ciò si nota dal rapporto di fraternità, di aiuto, e di vigilanza orientato a preservare l'autentico «deposito della fede» e sane «tradizioni» ricevute da Cristo e dagli apostoli.
</p>
    <p>Allora si evince che l'unica Chiesa di Cristo si realizza in ogni comunità ecclesiale locale. Nella Chiesa locale si realizza ed è presente l’unica Chiesa di Cristo con i suoi elementi costitutivi. Per Chiesa universale quindi indichiamo la comunione delle Chiese locali, che si rende visibile nell’unità del collegio episcopale insieme col romano pontefice.</p>
    <h4>11.2.1.2. La Chiesa locale</h4>
    <p>Tra le più importanti riscoperte del Vaticano II annoveriamo quella del carattere locale della Chiesa. Richiamandosi alle fonti bibliche e patristiche il Concilio ha superato la comprensione della Chiesa come «Società perfetta», determinando la Chiesa universale come comunione di Chiese locali.</p>
    <p>La LG 26 determina la comunità locale a partire dalla dimensione cultuale e dalla funzione di santificare del vescovo. In ogni comunità che partecipa all’altare, sotto la sacra presidenza del vescovo, viene offerto il simbolo di quella carità e «unità del corpo mistico, senza la quale non può esserci salvezza». In queste comunità, sebbene spesso piccole e povere e disperse, è presente Cristo, per virtù del quale si costituisce la Chiesa una, santa, cattolica e apostolica.</p>
    <h4>11.2.1.3. Gli elementi strutturali della Chiesa locale
</h4>
    <p>Gli elementi caratterizzanti la Chiesa particolare vanno ricercati negli elementi costitutivi della Chiesa e sono: il vescovo (carisma e ministero), la Parola di Dio (annuncio e testimonianza, martyria), i sacramenti, il culto e la preghiera (<i>leitourgia</i>), i carismi, il servizio della carità realizzante la comunità di fratelli e sorelle (<i>diakonia</i>).</p>
    <p>La comunità locale deve realizzare nel tempo e nello spazio (territorio) l'ideale di comunità fraterna, rinnovata e arricchita continuamente dall'azione dello Spirito del Cristo.</p>
    <h4>11.3. Il secondo grado dell'ordine : il presbiterato</h4>
    <p>Collaboratori del vescovo nell'ordine sacro figurano i presbiteri. Compito specifico del presbitero è quello di annunziare il Vangelo, di guidare i fedeli affidati alle sue cure, di esercitare il ministero della riconciliazione sacramentale e di presiedere il culto eucaristico (cf. LG 28). Ovviamente il ministero pastorale dei presbiteri deve svolgersi sotto l'autorità del vescovo; non possedendo, come dice sempre la LG 28, la pienezza del sacerdozio dipendono dai vescovi nell'esercizio della loro potestà.</p>
    <h4>11.4. Il terzo grado dell'ordine: il diaconato</h4>
    <p>Il Concilio, riguardo ai diaconi, insegna che stanno «in un grado inferiore della gerarchia» e sono costituiti in forza dell'imposizione delle mani (cf. LG 28). L’imposizione delle mani, gesto comune a tutti e tre i gradi dell'Ordine, è fatta per il servizio del Vescovo (cioè della Chiesa) rappresentando la figura di Cristo Servo per le necessità della Chiesa<a href="#c10_n129" epub:type="noteref">129</a>. Il Diacono è in stretta relazione con il Vescovo e sostenuto dalla grazia sacramentale, nel ministero della liturgia, della predicazione e della carità serve il popolo di Dio, in comunione con il presbiterio (cf. LG 29).</p>
    <p>Dobbiamo, infine, ricordare che il Vaticano II ha ristabilito nuovamente nella Chiesa latina il diaconato permanente, come ufficio stabile, conferito anche ai laici sposati<a href="#c10_n130" epub:type="noteref">130</a>.</p>
    <h4>12. ExCURCUS: IL PRIMATO DEL VESCOVO DI ROMA</h4>
    <h4>12.1. Il ruolo di Pietro nel Nuovo Testamento</h4>
    <p>Traspare chiaramente dai dati neotestamentari il ruolo e il posto del tutto speciale di Pietro. Prenderemo in visione esclusivamente i testi più significativi.</p>
    <p>Cronologicamente, la prima testimonianza è quella di Paolo (cf.1 Cor 15,3-5) databile nella Pasqua tra il 55 o 57 d.C.: Pietro appare come il primo testimone del Risorto.</p>
    <p>«Il primato di visione del Cristo risorto suppone e fonda un certo primato di Pietro nell'apostolato (...) Questo certo primato Pietro lo ha effettivamente esercitato determinando, mediante la sua testimonianza (...) la fede creatrice della prima comunità dei discepoli»<a href="#c10_n131" epub:type="noteref">131</a>.</p>
    <p>La tradizione sinottica, così pure quella giovannea, presenta Pietro come il primo inviato; figura il primo nella lista dei discepoli (cf. Me 3,16-19); così pure è il primo nella cerchia ristretta dei discepoli (Pietro,Giacomo e Giovanni); appare spesso come il portavoce dei discepoli (cf. Mc 8,29.32; Gv 6,68); Pietro conferma i fratelli dopo la conversione (cf. Lc 22,31-32); egli riceve da Gesù il compito di guida-pastore della Chiesa (cf. Gv 21,15-17).</p>
    <h4>12.2. La definizione del Concilio</h4>
    <p>Il Concilio Vaticano II, in continuità col Vaticano I, conferma la dottrina del primato di giurisdizione (cf. LG 22 e nota previa nn. 3 e 4) anche se cerca di riequilibrare tali argomenti attraverso la categoria della communio e della collegialità episcopale.</p>
    <p>In una visione equilibrata la Chiesa non si comprende a partire dal servizio di Pietro, bensì tale servizio va concepito a partire dalla Chiesa. Il vescovo di Roma è espressione personale concreta nonché sacramentalmente efficace dell’unità della Chiesa.</p>
    <p>Gli elementi fondamentali della dichiarazione conciliare sono:</p>
    <ul class="none">
      <li>- <i>Definizione «ex cathedra»</i> – L’infallibilità si attribuisce a decisioni ex cathedra, quando il papa esercitando il suo ufficio di maestro e di pastore, in virtù della sua suprema autorità, definisce una dottrina riguardante la fede ei costumi da mettersi in atto in tutta la Chiesa (cf. DS 3074). Per evitare fraintendimenti, l'intenzione di fare una affermazione del genere deve essere espressa chiaramente<a href="#c10_n132" epub:type="noteref">132</a>.</li>
      <li>- <i>Infallibilità «ex sese»</i> - Le definizioni del Sommo pontefice sono irreformabili per se stesse e non in virtù del consenso della Chiesa (cf. DS 3074).
      </li>
    </ul>
    <p>In conclusione possiamo affermare che il ministero petrino, come tutti i ministeri ecclesiali, è da considerare un servizio alla comunità e non un potere.</p>
    <h4>13. I LAICI</h4>
    <h4>13.1. I fedeli laici all'interno del popolo di Dio</h4>
    <p>L’espressione «laico» proviene da greco profano laos e significa popolo. Nella traduzione dei LXX e nel NT ha una valenza religiosa, indicando il «popolo di Dio», sia Israele che la comunità cristiana, distinto dai popoli pagani (i goim). Dai dati neotestamentari non appare alcuna distinzione tra laici e chierici, entrambi formano il popolo di Dio<a href="#c10_n133" epub:type="noteref">133</a>.</p>
    <p>Da allora la parola è entrata nell'uso comune e, nel nostro linguaggio serve a designare il battezzato che non è chierico e religioso.</p>
    <p>Il Decreto Graziano esplicitando la sua famosa tesi: «duo sunt genera christianorum» affermava che il clero è destinato al governo, al culto, alla contemplazione, mentre i laici possono prendere moglie, coltivare la terra, giudicare gli uomini, trattare gli affari, deporre elemosine sull'altare e pagare le decime. L’annotazione finale è degna di nota: «se fanno queste opere di misericordia ed evitano i vizi, possono redimersi».</p>
    <p>Anche il medioevo non è molto generoso con i laici.</p>
    <p>Pio X nell'enciclica <i>Vehementer</i> nos del 1906 riporta la vecchia impostazione in tempi assai vicini:</p>
    <p>«La Chiesa è, per essenza, una società disuguale, cioè comprendente due categorie di persone, i pastori e il gregge, coloro che occupano una posizione nei differenti gradi della gerarchia e la moltitudine dei fedeli. E queste categorie sono così distinte tra di loro che solamente nel corpo dei pastori risiede il diritto e l'autorità necessari per promuovere e dirigere tutti i membri verso i fini della società. Quanto alla moltitudine, essa non ha altro diritto che quello di lasciarsi condurre e, gregge fedele, di seguire i suoi pastori»<a href="#c10_n134" epub:type="noteref">134</a>.
</p>
    <p>L'immagine del gregge viene intesa nel suo senso peggiore, come passività e inerzia, attestando che l'iniziativa proviene esclusivamente dai pastori.</p>
    <p>Prima del Vaticano II, quindi, era comune l'idea che la Chiesa fosse composta dal trinomio «chierici, religiosi e laici».</p>
    <p>I chierici erano coloro che avevano la responsabilità della vita e della missione della Chiesa, i religiosi erano coloro che dentro la Chiesa e nel mondo incarnavano la dimensione escatologica della Chiesa, i laici, nonostante la presenza e l'attività di movimenti e associazioni. erano sostanzialmente i destinatari dell'impegno pastorale della Chiesa, identificata in pratica con i chierici<a href="#c10_n135" epub:type="noteref">135</a>.</p>
    <p>Il Concilio Vaticano II supera il trinomio «chierici, religiosi e laici», a favore del binomio gerarchia-laicato, che sono strutture della Chiesa, e religiosi non religiosi che sono strutture nella Chiesa.</p>
    <p>I documenti del Concilio hanno trattato apertamente dei laici (cf. AA; GS 43; 52; 62; AG 15; 21; 41; LG cap. IV). Oggetto di distinzione sono i ministeri, la relazione, ma all’interno di una comune dignità e di una comune ed unica missione.</p>
    <p><i>«Col nome di «laici» il concilio intende ‘tutti i fedeli a esclusione dei membri dell'ordine sacro e dello stato religioso riconosciuto dalla Chiesa, i fedeli cioè, che, dopo essere stati incorporarti a Cristo col Battesimo e costituiti popolo di Dio, e nella loro misura resi partecipi della funzione sacerdotale, profetica e regale di Cristo, per la loro parte compiono, nella Chiesa e nel mondo, la missione propria di tutto il popolo cristiano’ (LG, n.31) »</i><a href="#c10_n136" epub:type="noteref">136</a></p>
    <p>La concezione di Chiesa come popolo o comunità fa sì che tutti i cristiani, in forza del Battesimo che li inserisce nel mistero di Cristo e nel popolo di Dio, siano «laici», membri del popolo di Dio.</p>
    <p>«In questa prospettiva il termine «laico» non indica più una differenziazione all'interno della Chiesa, contrapponendosi ai chierici e ai religiosi, ma significa distinzione dei cristiani dal mondo, dai pagani»<a href="#c10_n137" epub:type="noteref">137</a>.
    </p>
    <p>Il fedele laico ha una specifica identità, per comprenderla dobbiamo rifarci a ciò che dice il pontefice Giovanni Paolo II nella Christifideles laici al n.8:
</p>
    <p>«Solo all’interno del mistero della Chiesa, come mistero di comunione, si rivela l'identità dei fedeli laici, la loro originale dignità».</p>
    <p>Tra clero e laici si può parlare di uguaglianza-distinzione. Sono uguali circa l'origine, il fine, la grazia, la dignità, la missione e la vocazione. Sono diversi quanto al servizio ministeriale svolto e alla realizzazione di sé in base ai talenti ricevuti dal Signore.</p>
    <p>Per cui i rapporti tra gerarchia e laicato non devono essere letti in termini di privilegio o peggio ancora di superiorità, ma devono essere vissuti in clima di famiglia, fraternità comunione e servizio<a href="#c10_n138" epub:type="noteref">138</a>.</p>
    <p>L’indole propria del fedele laico è la secolarità e la santificazione del mondo, a differenza di altre vocazioni, per cui come dichiara il Vaticano II lo specifico «è vivere nel secolo, implicati cioè in tutti e singoli i doveri e affari del mondo e nelle ordinarie condizioni della vita familiare e sociale, di cui la loro esistenza è come intessuta. Ivi sono da Dio chiamati a contribuire, quasi dall’interno a modo di fermento, alla santificazione del mondo esercitando il proprio ufficio sotto la guida dello spirito evangelico...» (LG 31).
</p>
    <p>Quindi il laico è colui cui spetta di diffondere e testimoniare il Vangelo stando nel mondo, di realizzare la propria vocazione di apostolo impegnandosi nell'ordine temporale: “Ma i laici sono soprattutto chiamati a rendere presente e operosa la Chiesa in quei luoghi e in quelle circostanze in cui essa non può diventare sale della terra se non per mezzo loro” (cf. LG 33).
</p>
    <p>Il Concilio prevede anche una collaborazione diretta con il ministero gerarchico (esercizio di uffici ecclesiastici, quali l'insegnamento teologico, l'attività diplomatica, o l'amministrazione dei beni ecclesiastici).</p>
    <p>Sull'esempio di Cristo Gesù i laici sono anche profeti (cf. quanto detto prima) e quindi evangelizzatori per virtù del Battesimo: “Questa evangelizzazione o annunzio di Cristo fatto con la testimonianza della vita e con la parola acquista una certa nota specifica e una particolare efficacia dal fatto che viene compiuta nelle comuni condizioni del secolo” (cf. LG 35).</p>
    <p>II Vaticano II, inoltre ci mostra come il fedele laico partecipa della regalità di Gesù, impegnandosi a mettere a frutto i talenti ricevuti: “Inoltre i laici, anche consociando le forze risanino le istituzioni e le condizioni del mondo [...]. In questo modo il campo del mondo si trova
meglio preparato per accogliere il seme della parola divina ...” (cf. LG 36).
</p>
    <h4>14. UNIVERSALE VOCAZIONE ALLA SANTITÀ</h4>
    <p>Il capitolo V della LG affronta un tema particolare che è quello della santità nella e della Chiesa. La santità è una delle note (vedi excursus) e ci fa comprendere che la Chiesa è santa perché lo Spirito l’ha santificata nei suoi membri mediante il Battesimo e perché il suo Capo (Cristo) è Santo.</p>
    <p>Il Concilio invita quindi tutti a rispecchiare questa santità e portarla a perfezione indipendentemente dallo stato di vita in cui ci si trova: “Perciò tutti nella Chiesa, sia che appartengano alla gerarchia, sia che siano retti da essa, sono chiamati alla santità, secondo le parole dell’Apostolo: «Si, ciò che Dio vuole è la vostra santificazione» (1 Ts 4,3; cf. Ef 1,4)” (cf. LG 39).</p>
    <p>Un tempo si pensava che la santità fosse riservata a coloro che avevano lasciato il mondo (vescovi, presbiteri, suore e monaci), il Concilio ci richiama a riflettere che, essendo la santità un dono dato da Dio a ciascuno nel Battesimo, tutti dobbiamo mantenerci in questa condizione e che ciò promuove nella stessa società un tenore di vita più umano (cf. LG 40).</p>
    <p>La santità si evidenzia in modo multiforme anche per poter realizzare la «comunione dei santi» che professiamo nel Simbolo niceno-Costantinopolitano. E così vescovi, presbiteri, diaconi, coniugi, padri e madri, figli, operai, professionisti, commercianti proprio vivendo la propria condizione manifestano questa santità spesso non conosciuta né riconosciuta ma che innanzi a Dio esprime il suo pieno valore.</p>
    <h4>14.1. I religiosi</h4>
    <p>In questo elenco non ho messo volutamente i religiosi e le religiose perché loro sono icona della santità. Il capitolo VI della LG, infatti, ne considera l’importanza e il ruolo specifico. I religiosi e le religiose non sono una categoria a parte, quasi un terzo stato tra chierici e laici. Essi appartengono inseparabilmente alla vita e alla santità della Chiesa (cf. LG 44).</p>
    <p>Sono quelle persone che, provenendo indifferentemente sia dal clero che dal laicato, sono chiamati a vivere un dono specifico di Dio con l'osservanza particolare dei consigli evangelici. Tramite i voti di donano totalmente a Dio per essere questo segno nella CHiesa di donazione e santità.</p>
    <p>"Perciò la professione dei consigli evangelici appare come un segno il quale può e deve attirare efficacemente tutti i membri della Chiesa a compiere con slancio i doveri della vocazione cristiana" (cf. LG 44).</p>
  </section>
  <hr/>
  <section>
    <aside id="c10_n106" epub:type="footnote">
      <sup>106</sup>PHILIPS G., <i>op.cit</i>., 99.
    </aside>
    <aside id="c10_n107" epub:type="footnote">
      <sup>107</sup>DIANICH S., <i>Ecclesiologia, op.cit</i>., 248.
    </aside>
    <aside id="c10_n108" epub:type="footnote">
      <sup>108</sup>SEMERARO M., <i>op.cit</i>., 55-56.
    </aside>
    <aside id="c10_n109" epub:type="footnote">
      <sup>109</sup>Cf. AA. VV., La Costituzione dogmatica sulla Chiesa, op.cit., 359.
    </aside>
    <aside id="c10_n110" epub:type="footnote">
      <sup>110</sup>Cf. SEMERARO M., op.cit., 55-59. 196
    </aside>
    <aside id="c10_n111" epub:type="footnote">
      <sup>111</sup>CONGAR Y., <i>Un popolo messianico, op.cit.</i>, 86: «Un popolo, un movimento vengono chiamati ‘messianici quando sono portatori di una speranza di liberazione e di un avvenire migliore che riguardi il destino collettivo di un gran numero di persone»
    </aside>
    <aside id="c10_n112" epub:type="footnote">
      <sup>112</sup>Cf. WIEDENHOFER S., La Chiesa,op. cit., 190.
    </aside>
    <aside id="c10_n113" epub:type="footnote">
      <sup>113</sup>Cf. RAHNER H., <i>op. cit</i>., 865-938. Il tema è già presente in 1 Pt 3,20: un'antica catechesi battesimale il cui ricorso all’arca di Noè ha analogie col Battesimo che salva i cristiani.
    </aside>
    <aside id="c10_n114" epub:type="footnote">
      <sup>114</sup>Cf. ORIGENE, In Iesu Nave, III, 5: PG 12,841-842; CIPRIANO, De cath. Eccl. Unit., 6: PL 4,519.
    </aside>
    <aside id="c10_n115" epub:type="footnote">
      <sup>115</sup>CONGAR Y., La Parola e il soffio, Roma 1985, 159.
    </aside>
    <aside id="c10_n116" epub:type="footnote">
      <sup>116</sup>A tal proposito si può consultare il doc. CEI del 157/09/77 Evangelizzazione e ministeri.
    </aside>
    <aside id="c10_n129" epub:type="footnote">
      <sup>129</sup>Cf. <i>Consitutiones Ecclesiae aegyptiacae</i>, III, 2
    </aside>
    <aside id="c10_n130" epub:type="footnote">
      <sup>130</sup>Cf. Documenti: 1) CEI, <i>La restaurazione del diaconato permanente in Italia</i> (08.12.1971); 2) Comitato episcopale per il diaconato permanente regolamento (aprile 1972), <i>Norme e direttive per la scelta e la formazione dei candidati al ministero diaconale</i>; 3) CEI, <i>I diaconi permanenti nella Chiesa in Italia, orientamenti e norme</i> (01.06.1993); 4) Congregazione per l' Educazione Cattolica e Congregazione per il clero, <i>Norme fondamentali per la formazione dei diaconi permanenti. Direttorio per il ministero e la vita dei diaconi permanenti</i> (22.02.1998).
    </aside>
    <aside id="c10_n131" epub:type="footnote">
      <sup>131</sup>CONGAR Y., <i>Proprietà essenziali, Proprietà essenziali della Chiesa</i>, in FEINER J.- LOEHRER M., <i>L'evento salvifico nella comunità di Gesù Cristo in MS VII</i>, Brescia 1972, 682-683.
    </aside>
    <aside id="c10_n132" epub:type="footnote">
      <sup>132</sup>Questo è avvenuto una sola volta nella storia in occasione del dogma dell'assunzione di Maria (1950).
    </aside>
    <aside id="c10_n133" epub:type="footnote">
      <sup>133</sup>Cf. CONGAR Y., Per una teologia del laicato, Brescia 1967, 19.
    </aside>
    <aside id="c10_n134" epub:type="footnote">
      <sup>134</sup>PIO X, Vehementer nos, AAS 39 (1906), 8-9.
    </aside>
    <aside id="c10_n135" epub:type="footnote">
      <sup>135</sup>Cf. PIO X, Vehementer nos, AAS 39 (1906) 8-9. 136 KEHL M., op. cit., 112.
    </aside>
    <aside id="c10_n136" epub:type="footnote">
      <sup>136</sup>KEHL M., <i>op. cit</i>., 112.
    </aside>
    <aside id="c10_n137" epub:type="footnote">
      <sup>137</sup>PANIZZOLO S. – CASTELLUCCI E., <i>Noi Chiesa, Introduzione all'ecclesiologia</i>, Cinisello Balsamo, 1989, 132.
    </aside>
    <aside id="c10_n138" epub:type="footnote">
      <sup>138</sup>Cf. BENI A., <i>Laico, in NDT</i>, Cinisello Balsamo, 693.
    </aside>
  </section>
</body>
</html>
