<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">9</h1>
  <h2 class="center">Lo schema della Lumen Gentium e l’analisi del cap. 2°</h2>
  <h5 class="center">Il tema è trattato nel 3° Vol. nell’ambito della Ecclesiologia alle pp. 177-178 e 193 – 209.</h5>

  <h4>4. SCHEMA DELLA LUMEN GENTIUM</h4>
  <p>
    La costituzione dogmatica sulla Chiesa <i>Lumen Gentium</i> mette in rilievo in modo particolare il nesso esistente tra Cristo e la sua Chiesa, nuovo popolo di Dio.
  </p>
  <p>
    Inizia con queste significative parole: «Essendo Cristo la luce delle genti, questo Santo Concilio, adunato nello Spirito Santo, ardentemente desidera con la luce di lui, splendente sul volto della Chiesa, illuminare tutti gli uomini annunziando il Vangelo ad ogni creatura».
  </p>
  <p>La costituzione è suddivisa in otto capitoli:</p>

    <ol>
      <li>
        Il mistero della Chiesa: la Chiesa nella luce di Cristo (Lumen Gentium) e del suo mistero, quale popolo adunato dall'unità del Padre, del Figlio e dello Spirito Santo.
      </li>
      <li>
        Il popolo di Dio: prefigurato in Israele, il popolo escatologico di Dio è caratterizzato dall'unità-uguaglianza di fede di tutti i membri, dal sacerdozio comune, dall’universalità, dai gradi diversi di appartenenza, dal carattere missionario, e dalla pluralità-diversità         di servizi e ministeri.
      </li>
      <li>
        Costituzione gerarchica della Chiesa: la Chiesa riceve le sue strutture fondamentali da Cristo Capo; il ruolo degli apostoli e dei loro successori; la collegialità episcopale e la relazione col successore di Pietro; il compito dei presbiteri e dei diaconi.
      </li>
      <li>
        I laici: grazia e dignità dei laici quali membri del popolo di Dio; importanza dell'apostolato dei laici; i legami con la gerarchia; la
        missione nel mondo.
      </li>
      <li>
        Vocazione universale alla santità: viene sottolineata la vocazione alla santità di tutto il popolo di Dio, e si presentano le vie e i mezzi
        di santità.
      </li>
      <li>I religiosi: si parla della natura e dell’importanza dello stato religioso, mettendo in luce il carisma particolare, la testimonianza
        peculiare dei religiosi nella Chiesa.
      </li>
      <li>
        L’indole escatologica della Chiesa: sono evidenziati nessi esistenti tra la Chiesa peregrinante e il Regno di Dio.
      </li>
      <li>
       La Beata Vergine Maria nel mistero di Cristo e della Chiesa: viene considerata la doppia connessione di Maria col mistero dell’incarnazione del Verbo di Dio e con la Chiesa.
      </li>
    </ol>


<h4>8. IL POPOLO DI Dio</h4>
<h5>8.1. Il mistero della Chiesa, popolo di Dio: gerarchia e laicato</h5>
<p>Il Vaticano II ha ripreso la categoria di «popolo di Dio» utilizzandola ampliamente per esprimere l'essenza stessa della Chiesa.</p>
<p>Il Philips che è stato uno dei maggiori ispiratori della Lumen Gentium spiega le ragioni di tale scelta, affermando:</p>
<p><i>«L'espressione popolo di Dio non si può applicare alla Chiesa come una similitudine, perché designa la sua stessa essenza. Non si può dire: la Chiesa è simile a un popolo di Dio come si direbbe: il Regno è simile a un grano di senapa. Bisogna invece affermare: la Chiesa è il popolo di Dio»<a href="#c9_n106" epub:type="noteref">106</a>.</i></p>
<p>
  Dianich completa il pensiero di Philips sostenendo che la categoria popolo di Dio è uno strumento ermeneutico fondamentale per una appropriata ecclesiologia.
</p>
<p>
  <i>«La categoria popolo di Dio costituisce uno strumento ermeneutico irrinunciabile in ecclesiologia. Il delicato rapporto tra comunione e comunità non basta a chiudere il cerchio dell'interpretazione, né l’appello alle immagini, dalle più svariate metafore, ai simboli, all'imponente figura del corpo di Cristo, basta a fornire una risposta alla domanda essenziale sulla forma fondamentale della comunità cristiana (...) II Vaticano II ha sentito il bisogno di recuperare la categoria di popolo di Dio prima di trattare della gerarchia, dei religiosi, di questa o di quella categoria particolare di credenti. Ciò che accadde nel Concilio è molto significativo: non si può parlare della Chiesa, cercando di coglierla come il soggetto della missione affidata da Cristo ai credenti, senza considerarla prima di tutto come il popolo di Dio. Se sono molte le forme che le comunità cristiane possono assumere, questa è la forma fondamentale alla quale tutte le altre dovranno in qualche modo ricondursi. Per questo popolo di Dio non è uno strumento ermeneutico fra gli altri, che aggiunge un punto di vista per la comprensione della Chiesa: è invece una categoria fondamentale e indispensabile per una corretta ecclesiologia» <a href="#c9_n107" epub:type="noteref">107</a></i>.
</p>
<p>
  L’inserimento nello schema De Ecclesia del Vaticano II del capitolo sul «popolo di Dio» dopo quello sul mistero della Chiesa e prima dei capitoli sulla gerarchia e sul laicato fu la prima di quelle rivoluzioni copernicane che hanno contrassegnato l'elaborazione della costituzione Lumen Gentium. In questo capitolo si è espressa la «rivolta copernicana» richiamando volutamente, prima delle necessarie distinzioni, ciò che realizza l'ontologia di grazia data dal Battesimo. Ciò che accomuna tutti nella Chiesa è l'essere Popolo di Dio; dopo verranno le distinzioni funzionali e di servizio.
</p>
<p>
  In conclusione, la Chiesa è considerata come un popolo in cammino verso la meta beata, a partire dalla sua dimensione storica. Essa è vista nella sua totalità, secondo quel che è comune a tutti i fedeli: pastori e fedeli appartengono all’unico popolo di Dio, facendo risaltare apertamente la ministerialità della Chiesa. Si evidenzia, inoltre, l’unità della Chiesa nella varietà cattolica dei compiti, delle Chiese particolari, delle tradizioni, delle culture che lungi dal distruggere l'unità la perfezionano.
</p>
<p>
  <i>«Con la scelta di questa organizzazione strutturale, la LG mostra di volere intendere i suoi primi due capitoli come un tutt'uno, dove, mentre sotto il titolo di «mistero» si tratta della Chiesa in tutta la sua ampiezza, dall'inizio della creazione secondo il piano di Dio sino al celeste compimento, sotto il titolo di «popolo di Dio» si descrive questa medesima Chiesa quale soggetto storico, ossia realtà composta di persone umane che operano nella storia, ne ricevono gli influssi e vi influiscono loro stessi»<a href="#c9_n108" epub:type="noteref">108</a>.</i>
</p>
<p>
  Il Concilio ha anche qui operato una profonda rivoluzione copernicana: non usando più la categoria di «societas » per descrivere la realtà della Chiesa, ma quella di «Sacramentum» (mistero), ne scaturisce la considerazione di una Chiesa quale «comunità di fede, di speranza e di carità». Questa comunità si realizza nella totalità del popolo di Dio (nasce da ciò l'esigenza di anteporre il capitolo sul «popolo di Dio» a quello sulla «gerarchia»). È un vero capovolgimento anche nel modo di pensare, perché prima ancora di ogni determinazione, di ogni servizio all'interno di questo popolo, vi è la considerazione di questa essenziale dignità, che è comune a tutti i battezzati.
</p>

<h5>8.2. La Chiesa popolo di Dio</h5>

<p>
  Nella LG 9 si mette a fuoco l'identità della Chiesa.
L'espressione «popolo di Dio» viene sovente usata nel linguaggio ecclesiastico corrente per designare l'assemblea dei semplici fedeli, in quanto comunità distinta dal clero. Non è in questo senso che essa viene utilizzata nel cap. II <i>De Ecclesia</i>: in esso infatti viene costantemente riferita all’intera comunità cristiana composta di semplici fedeli e di pastori, che insieme formano l'unica Chiesa di Cristo<a href="#c9_n109" epub:type="noteref">109</a>.
</p>
<p>
  Il termine primariamente ci ricorda che la Chiesa non sorge dalla libera iniziativa degli uomini, ma prende la sua origine e il suo attuale sostentamento dal disegno eterno di salvezza del Padre, secondo quanto ci ricorda la LG 9 che estendendo in senso ampio l'idea di popolo dice: «In ogni tempo e in ogni nazione è accetto a Dio chiunque lo teme e pratica la giustizia» per farci scoprire una volontà di Dio di estendere tutto il suo operato all'intera creazione.
</p>
<p>
  Perché ciò si renda possibile e concreto «volle costituire di loro un popolo, che lo riconoscesse nella verità e fedelmente lo servisse». Questo popolo così costituito diviene fedele collaboratore di Dio per la salvezza del genere umano.
</p>
<p>Il Vaticano II quando esprime la realtà della Chiesa come popolo di Dio fa riferimento soprattutto al testo di 1 Pt 2,9-10.</p>
<p>Con l'idea di popolo di Dio, il Concilio vuole escludere ogni forma di individualismo:</p>
<p>
  «Dio volle santificare e salvare gli uomini non individualmente e senza alcun legame tra di loro, ma volle costituire di loro un popolo, che lo riconoscesse nella verità e fedelmente lo seguisse» (LG 9).
</p>
<p>
  Il concetto di popolo di Dio ha un valore specificatamente antropologico. Questo popolo è costituito da uomini e donne che dopo essersi riconciliati con Dio, obbedendo al Vangelo, è comunità di persone, cresce per la libera adesione di ciascuno.
</p>
<p>
  Benché distinta dal mondo, la Chiesa vive nel mondo<a href="#c9_n110" epub:type="noteref">110</a>.
</p>

<h5>8.2.1. Il nuovo popolo di Dio</h5>

<p>
  L’ecclesiologia conciliare ha privilegiato l'espressione «popolo di Dio». Bisogna considerare attentamente le caratteristiche di questo popolo: si presenta come un popolo nuovo, messianico<a href="#c9_n111" epub:type="noteref">111</a>: ha Cristo per capo. Ha per condizione la dignità e la libertà dei figli di Dio. Ha per legge il nuovo precetto dell'amore che ci ha insegnato lo stesso Cristo. Da ultimo ha per fine il Regno di Dio che si deve estendere a tutti gli uomini.
</p>
<h5>8.2.2. L’intera Chiesa come soggetto</h5>

Contro una visione della Chiesa ristretta in senso clericale, che nella sua prospettiva antiprotestante e antiliberale, minacciava di ridurre la Chiesa alla gerarchia ecclesiale, il Vaticano II, ricollegandosi all'intera storia della tradizione cristiana, ha compreso la Chiesa di nuovo come il soggetto comunitario che è costituito dall’intero popolo di Dio<a href="#c9_n112" epub:type="noteref">112</a>.
<h5>8.3. Il Sacerdozio comune dei fedeli</h5>
<p>
  Al n. 10 della LG troviamo un’altra importante affermazione che richiama ancora una volta l'unità di questo popolo di Dio. Il sacerdozio unico di Cristo viene dato a tutto il popolo in virtù della consacrazione battesimale. Tutti sacerdoti in comunione con il Sacerdote Cristo. All’interno di questo popolo sacerdotale (cf. Ap 1,6; 5,9-10) alcuni vengono chiamati per realizzare una forma di servizio a questo popolo che si concretizza nella triplice scansione dell'Ordine sacro; episcopi, presbiteri e diaconi. Il Concilio parla di un «sacerdozio gerarchico o ministeriale» che differisce dal primo per via del Sacramento dell'Ordine ricevuto. Insiste però sul fatto che l’uno è ordinato all'altro perché l’uno e l'altro partecipano dell'unico sacerdozio di Cristo. Nessuna contrapposizione ma rapporto reciproco e complementarietà degli stessi.
</p>
<h5>8.4. Il senso della fede e i carismi</h5>
<p>La partecipazione all'ufficio profetico di Cristo da parte del Popolo di Dio è confermata dalla «infallibilità» che appartiene a tutto il popolo:</p>
<p>
  “La totalità dei fedeli, avendo l’unzione che viene dal Santo, non può sbagliarsi nel credere, e manifesta questa sua proprietà mediante il senso soprannaturale della fede di tutto il popolo, quando «dai vescovi fino agli ultimi fedeli laici» mostra l’universale consenso in cose di fede e di morale” (LG 12).
</p>
<p>
  Questa affermazione ci rimanda alla Chiesa delle origine che mediante il sensus fidei proclamava le verità di fede. Senza nulla togliere a ciò che la Chiesa ha in seguito attribuito al Papa nella sua persona (cf. più avanti) occorre ribadire il senso profondo di ciò.
</p>
<p>
  Oltremodo LG 12 continua ricordando che lo Spirito Santo è datore dei doni (carismi) che occorrono per far sì che questo popolo cammini spedito verso la sua pienezza. In riferimento ai carismi occorre rileggere la 1 Cor 12-14 per comprendere il senso, il valore, la destinazione e il riconoscimento dei medesimi.
</p>

<h5>8.5. I fedeli cattolici in rapporto con gli altri</h5>
<p>
Dio. Intanto si rivolge ai fedeli cristiani Cattolici ricordando loro che non basta essere incorporati nella Chiesa per essere salvati ma occorre vivere col «cuore» la propria appartenenza perseverando nella carità.
</p>
<p>
  Il Concilio si rivolge poi a quei fedeli che portano il nome di cristiani ma che non sono nella piena comunione con i Cattolici. Occorre ricordare, sul monito di Giovanni XXIII, che ciò che ci unisce è sempre più di ciò che ci divide e che lo Spirito Santo è anche in loro in virtù del comune Battesimo.
</p>
<p>
  Ma anche i fedeli non cristiani sono in qualche modo legati nella condivisione di un Dio trascendente e creatore. Anche nei loro confronti, e in particolar modo con gli Ebrei e i Musulmani, siamo chiamati a mantenere quei rapporti di genuina carità e attenzione dovuta ai fedeli in Dio.
  Certo la Chiesa è chiamata ad annunciare il Vangelo perché ogni creatura si confronti liberamente con esso. La risposta a questo annuncio resterà un «problema» di Dio che è capace di scrutare il nostro intimo e comprendere le nostre decisioni.
</p>

<h5>8.5.1. <i>«Extra Ecclesiam nulla salus»</i></h5>
<p>
  La Chiesa in diversi modi nel corso della storia ha manifestato sempre la sua funzione salvifica nei riguardi dell'umanità. Per fondare la dottrina della salvezza della Chiesa i Padri presentavano l’arca di Noè come modello della Chiesa<a href="#c9_n113" epub:type="noteref">113</a>. Quest'immagine, purtroppo, fu tradotta concettualmente dall'assioma: <i>«Extra Ecclesiam nulla salus»</i> (fuori della Chiesa non c'è salvezza) le prime formulazioni si trovano in Origene e Cipriano in un contesto decisamente antieretico, per ammonire e mettere in guardia coloro che si intendevano separare dall'unità della comunione ecclesiale<a href="#c9_n114" epub:type="noteref">114</a>.
</p>
<p>
  Nella LG 14 si tratta della reale salvezza di tutti gli uomini in Cristo e della necessità della Chiesa in ordine alla salvezza. Si afferma con chiarezza che Cristo è l'unico mediatore e la via della salvezza. Egli ha espressamente indicato la necessità della fede e del Battesimo e ha confermato la necessità della Chiesa, nella quale accedono gli uomini, come per una porta, per mezzo del Battesimo.
  Nella LG 16 si afferma che tutti gli uomini, anche quelli che ancora non hanno accolto il Vangelo «sono ordinati al popolo di Dio in vari
  modi».
</p>
<p>
  II Vaticano II, in ultima analisi, non risolve la questione della salvezza dei non cristiani dilatando il concetto Chiesa, bensì riconsiderando il mondo sotto la signoria di Dio, a partire dalla sua volontà salvifica che opera costantemente e in maniera misteriosa nella creazione intera, nel tempo e nello spazio e al di là del tempo e dello spazio, attraverso Cristo e il suo Spirito.
</p>
<p>
  <i>«Lo Spirito agisce al di là dei limiti visibili della Chiesa, questa è, per il mondo il sacramento di Cristo e del suo Spirito. Noi assumiamo questo vasto mondo nella nostra preghiera, nell’intercessione e nella dossologia, rendendo gloria per lui al Padre mediante Cristo nello Spirito. Lo Spirito, infatti, è colui che segretamente raccoglie e annoda tutto ciò che, nel mondo, cerca di balbettare “Padre nostro"»<a href="#c9_n115" epub:type="noteref">115</a>.</i>
</p>

<h4>9. MINISTERI E CARISMI NELLA CHIESA</h4>
<h5>9.1. Una Chiesa tutta carismatica</h5>
<p>
  La Chiesa, abbiamo visto, è tempio dello Spirito Santo, una comunità carismatica. La LG al n.4 afferma che lo Spirito santifica continuamente la Chiesa, la unifica nella comunione e nel ministero, la provvede e dirige con diversi doni gerarchici e carismatici.4
</p>
<p>
  I carismi hanno un’origine trinitaria: provengono dal Padre, per mezzo di Cristo nello Spirito Santo. Sono grazie speciali dello Spirito, con le quali ogni fedele viene reso adatto ad assumere qualche compito e a svolgere qualche attività, in modo da giovare, direttamente o indirettamente, alla santità della Chiesa, alla sua vitalità apostolica, al bene delle persone e della società. Si distinguono dalle grazie concesse per la santificazione personale: sono dati a vantaggio degli altri.
</p>
<p>
  S. Paolo stabilisce una gerarchia tra i carismi: quelli che servono direttamente all'edificazione del prossimo sono da preferirsi a quelli estatici e straordinari.
</p>
<p>
  I carismi sono dati alla Chiesa, ecco perché è intrinsecamente carismatica: principalmente perché è il luogo in cui si realizza il grande dono dell'autocomunicazione di Dio all'umanità, e successivamente perché lo Spirito Santo elargisce ai fedeli i carismi per il bene comune.
</p>
<h5>9.2. Una Chiesa tutta ministeriale</h5>
<p>
  Insieme alla varietà dei carismi troviamo nella Chiesa una ricchezza di servizi e ministeri. Ricordiamo il ministero ordinato nella sua triplice forma; i ministeri dei laici, fondati sul Battesimo e sulla Cresima e conferiti attraverso il riconoscimento ufficiale o di fatto da parte della
  La Chiesa è una comunità ministeriale, perché ha ereditato dal suo fondatore, Gesù Cristo la vocazione al servizio (cf. Mc 10,45; Mt 20,25-27; Gv 13,3-5).
</p>
<p>La ministerialità della Chiesa si esprime attraverso i ministeri ordinati, i ministeri istituiti e i ministeri di fatto<a href="#c9_n116" epub:type="noteref">116</a>.</p>
<h5>9.3. Carismi e ministeri frutto dell'unico Spirito</h5>
<p>
  I carismi e ministeri provengono dallo Spirito Santo e sono per l’utilità comune, per l'edificazione del Corpo di Cristo che è la Chiesa. Si richiamano quindi a vicenda. Dai dati della Rivelazione e della Tradizione possiamo senza ombra di dubbio affermare che tra la dimensione carismatica e la dimensione ministeriale istituzionale della Chiesa non può esserci opposizione.
</p>

<h4>10. EXCURSUS: LO SPIRITO SANTO E LA CHIESA</h4>

<h5>10.1. Lo Spirito co-istituisce la Chiesa</h5>
<p>
  Negli anni successivi al concilio diversi teologi hanno molto discusso la presenza e il ruolo dello Spirito Santo nella costituzione della Chiesa. La Chiesa è fatta dallo Spirito, egli è il co-istituente.
</p>
<p>
  Moltmann afferma che la Chiesa si comprende nella presenza e nella forza dello Spirito Santo in qualità di popolo messianico<a href="#c9_n117" epub:type="noteref">117</a>.</p>
<p>
  La Chiesa si rivela a Pentecoste, evento in cui il Signore risorto effonde nella comunità il suo Spirito, il Consolatore promesso. Per cui la Chiesa ha una origine pneumatica: nasce dal dono pentecostale dello Spirito Santo, perché voluta dal Padre come «popolo di Dio» e costituita da Cristo come suo corpo.
</p>
<p>
  Parlando dello Spirito nei termini di co-istituente della Chiesa, il nostro autore vuole superare il rischio di un riduzionismo funzionale dello <i>Pneuma</i>, come di un semplice vicario di Cristo, che attua l'opera cristologica, dimenticando che c'è un proprium, dato dalla novità dell'ispirazione dello Spirito. Infatti con la sua presenza ineffabile guida e rinnova la Chiesa.
</p>
<p>
  «La dimensione pneumatologica della Chiesa non è indipendente, né successiva, rispetto a quella cristologica, ma inerente ad essa; questa dimensione non dovrebbe essere considerata come una dimensione qualitativa, ma costitutiva del mistero della Chiesa»<a href="#c9_n118" epub:type="noteref">118</a>.
</p>
<p>
  Lo Spirito co-istituisce attualmente la Chiesa, istituita storicamente dal Verbo Incarnato; attraverso i suoi doni di grazia o carismi costituisce il corpo ecclesiale che è il Corpo di Cristo. In questo modo non si dà nessuna autonomia all’azione dello Spirito perché la sua azione è congiunta a quella del Verbo. Così dicendo viene a cadere quella falsa opposizione tra carisma e istituzione, perché entrambi provengono dallo Spirito per l'edificazione della Chiesa, Corpo di Cristo.
</p>
<p>
  Nell’opera lucana lo Spirito ha la funzione di assicurare la continuità tra il Signore e la Chiesa. Come lo Spirito è stato l'agente principale della generazione del Cristo così lo sarà pure della nascita della Chiesa nel mondo Così Luca presenta lo Spirito come l'artefice della crescita e della diffusione della Chiesa, indicandolo come il «principio dinamico» della testimonianza<a href="#c9_n119" epub:type="noteref">119</a>.
</p>
<p>
  Lo Spirito è lo Spirito del Cristo, compie l'opera del Cristo ed edifica il Corpo di Cristo.
</p>
<p>
  L'ecclesiologia del Vaticano II si fonda così sulla dimensione trinitaria: la Chiesa viene vista come popolo di Dio, corpo di Cristo e tempio dello Spirito Santo. Inoltre il recupero della dimensione pneumatologica in ecclesiologia ha proposto una visione di Chiesa comunionale, ministeriale ed ecumenica, aperta al dialogo col mondo e protesa verso l’<i>eschaton</i>.
</p>

<h4>10.2. LO SPIRITO E LE «NOTE» DELLA CHIESA</h4>
<h5>10.2.1. Lo Spirito Santo fa la Chiesa una, è principio di comunione</h5>
<p>
  La Chiesa nella sua essenza è mistero di comunione, perché è sacramento e icona della Trinità; essa è il principio e il modello; come lo Spirito è il legame personale di amore tra il Padre e il Figlio. Quindi l'unità è frutto dello Spirito e presuppone una unità antecedente, suscitata sempre dall’unico e medesimo Spirito, e consiste nello stare assieme in fraterna carità.
</p>
<p>
  Lo Spirito riconduce all’unità la molteplicità delle diverse realtà rispettando e animando la loro peculiarità, senza appiattire nell’uniformità <a href="#c9_n120" epub:type="noteref">120</a>.
</p>
<p>Il Concilio Vaticano II nel decreto sull’ecumenismo esprime quanto segue:
</p>
<p>«Lo Spirito Santo che abita nei credenti e riempie e regge tutta la Chiesa, produce questa meravigliosa comunione dei fedeli e li unisce tutti così intimamente in Cristo, da essere il principio di unità della Chiesa»<a href="#c9_n121" epub:type="noteref">121</a>.
</p>
<p>
  Lo Spirito Santo è principio di unità e di comunione, proprio perché l’amore unisce e dalla tradizione sappiamo che lo Spirito è l'amore del Padre e del Figlio, quest’amore traboccante che ricopre ogni cosa.
</p>
<p>
  Lo Spirito realizza l’unità, la comunione non solo tra il Capo, Cristo, e le membra i fedeli, ma tra le singole Chiese e l’unica Chiesa.
  L'unica Chiesa di Cristo si incarna nella Chiesa locale. Nella Chiesa locale è veramente presente e agisce la Chiesa di Cristo, una, santa, cattolica e apostolica<a href="#c9_n122" epub:type="noteref">122</a>.
</p>
<p>Ma quali sono gli elementi di questa unità?</p>
<p>San Luca in <i>Atti</i> 2,42 ci presenta un quadro della comunità ideale: «Erano assidui nell'ascoltare l'insegnamento degli apostolie nell'unione fraterna, nella frazione del pane e nelle preghiere». Quindi l'unità si realizza nel vescovo, nella fede, nella parola, in modo particolare, nell'Eucaristia, pane spezzato della comunità.</p>

<h5>10.2.2. Lo Spirito è principio della santità della Chiesa</h5>

<p>Congar mette in chiaro che l'espressione «santa» è il primo attributo che viene dato alla Chiesa.
</p>
<p>La santità è una prerogativa divina e come tale rinvia a Dio. Di conseguenza una realtà si definisce «santa» solo se appartiene o rinvia a Lui. Nel Nuovo Testamento Gesù è il «santo di Dio»; è santo perché la sua esistenza si muove sotto il segno dello Spirito Santo.
</p>
<p>La Chiesa è santa perché lo Spirito crea questa comunione tra Dio e gli uomini.</p>
<p>In ultima analisi possiamo dire che nell'economia salvifica la santità di Dio è comunicata agli uomini dallo Spirito Santo, ciò costituisce la santità della Chiesa; l'unione di Dio con gli uomini si compie per opera dello Spirito Santo.</p>

<h5>10.2.3. Lo Spirito Santo è principio della cattolicità della Chiesa</h5>

<p>Il termine «cattolico» deriva dal greco <i>kath'olòn</i> e significa universale, nel senso di: secondo la totalità o integralità.
</p>
<p>Il vocabolo «cattolico» ha due significati: indica una dimensione di pienezza qualitativa verticale, e solo successivamente indica la dimensione della pienezza quantitativa, orizzontale.
</p>
<p>Così come per le altre proprietà, la cattolicità ha il suo fondamento, la sua origine e fonte nella Trinità: il disegno del Padre è la totale salvezza di ogni creatura, una volontà universale di salvezza.
</p>
<p>
  Lo Spirito Santo cattolicizza la Chiesa nello spazio e nel tempo della storia.
</p>
<p>Se diamo uno sguardo alla Pentecoste come atto nativo della Chiesa, notiamo che attraverso il dono dello <i>Pneuma</i> la Chiesa scopre la sua intrinseca vocazione universale.
</p>
<p>«Per la missione-dono dello Spirito, la Chiesa è nata universale nascendo molteplice e particolare: cattolica <i>perché</i> particolare, <i>dotata della pienezza dei doni perché ciascuno ha i propri</i>»<a href="#c9_n123" epub:type="noteref">123</a>.
</p>
<p>
  Congar fa notare che l’ecclesiologia post-conciliare legata alla dimensione pneumatologica valorizza 1) i <i>carismi</i>, che pur essendo dei talenti personali non si esplicitano nell'ambito individuale, ma servono per il bene della comunità, realizzando così la cattolicità della Chiesa, che esige la convergenza di questi doni; 2) <i>le Chiese locali o particolari</i> frutto dell'azione dello Spirito Santo, che, in quanto principio di unità e
  molteplicità, crea la comunione tra la parte e il tutto, cioè tra la Chiesa locale e universale<a href="#c9_n124" epub:type="noteref">124</a>.
</p>
<p>
  Lo Spirito Santo è principio della cattolicità della Chiesa nell’evolversi del tempo. Egli garantisce l’ortodossia della Chiesa nella fede ricevuta dagli apostoli. Così sempre lo Spirito dà la pienezza della verità alla Chiesa nella fedeltà alla Parola, alla Scrittura, attualizzandola per mezzo della Tradizione, essendo lui l'ispiratore delle divine Scritture.
</p>
<p>
  Inoltre lo Spirito dà alla Chiesa la facoltà di non errare, attraverso l'opera del magistero. Però questa capacità di non errare è estesa a tutta la comunità, perché la pienezza della cattolicità si estende a tutti i fedeli in quanto assistiti dallo Spirito Santo; mi riferisco in questo caso al <i>sensus fidei</i>, altrimenti detto <i>sensus fidelium</i><a href="#c9_n125" epub:type="noteref">125</a>.
</p>

<h5>10.2.4. Lo Spirito mantiene la Chiesa «apostolica»</h5>
<p>
  L'espressione «apostolico» risale al Nuovo Testamento e si mette in relazione al concetto giuridico del «mandato» richiesto a garanzia della legittimazione del ruolo. San Paolo ne fa ricorso per legittimare la sua
  missione di apostolo per mandato diretto di Cristo (cf. <i>Gal</i> 1,1).
</p>
<p>
  Come attributo della Chiesa rimanda espressamente ai dodici apostoli, ma non solo, si collega pure a quegli uomini «apostolici», che hanno svolto un ruolo fondamentale nella fondazione delle prime comunità cristiane, tipo san Paolo.
</p>
<p>Ecco quanto esprime Congar:</p>
<p>
  «L’apostolicità è la proprietà grazie alla quale la Chiesa conserva attraverso il tempo l'identità dei suoi principi di unità, quali essa ha
ricevuto dal Cristo nella persona degli apostoli»<a href="#c9_n126" epub:type="noteref">126</a>.
</p>
<p>
  La Pentecoste prolunga nei secoli non solo la presenza del Cristo glorificato (pneumatizzato) in mezzo ai suoi, ma anche il suo insegnamento, trasmesso dagli apostoli e dai loro successori, comunemente detto tradizione o comunicazione dello Spirito, creduto dal popolo di Dio.
</p>
<p>
  La Chiesa è apostolica in forza della successione apostolica, però Congar fa notare che bisogna interpretare questa successione non come una prerogativa riservata strettamente ai vescovi, ma estesa a tutta la comunità dei fedeli; infatti non si dà ordinazione di un vescovo dove manca la comunità e gli altri vescovi; questo principio indica l'ortodossia, cioè la cattolicità e l'apostolicità del candidato.
</p>
<p>
  Così dicendo il nostro autore supera la concezione giuridica della successione, che assume solo la gerarchia, dimenticando il popolo di Dio, e recupera l'aspetto comunionale, che è frutto della dimensione pneumatologica della Chiesa.
</p>
<p>
  Parlando della successione apostolica non possiamo trascurare la funzione dell'istituzione. Gli Atti ci presentano l'elezione di alcuni uomini da parte degli apostoli come loro successori; questi sono gli episcopoi (cf. At 20,28); così pure san Paolo (Fil 1,1; 1 Tm 3,2; Tt 1,7). San Paolo inoltre, nel discorso di addio agli anziani della Chiesa di Efeso, dà un profilo del ministero episcopale (cf. At 20,28).
</p>
<p>Accenniamo brevemente, trattando il tema dell’apostolicità, al ruolo particolare del Vescovo di Roma, visti i numerosi riferimenti del Nuovo Testamento<a href="#c9_n127" epub:type="noteref">127</a>.
</p>
<p>
  Oggi, dopo il concilio Vaticano II, in un quadro di ecclesiologia di comunione, fondata sulla pneumatologia, il primato non può essere più inteso come potere o autorità, bensì come presidenza nel servizio e nella carità a favore dell’unità.
</p>
<p>A questo proposito Congar sinteticamente definisce il ruolo del Vescovo di Roma, affermando che:</p>
<p><i>«(II Papa) può sempre (liceità giuridica e morale) intervenire dappertutto nella Chiesa per esercitarvi la sua carica propria, la quale è (...) di essere il pastore supremo, colui che "presiede alla carità” e che ha la carica superiore dell’unità e della salute del tutto. Ma questo stesso non implica necessariamente (benché possa farlo) che il papa eserciti una costante supervisione, che in qualche modo teledetermini la vita ordinaria di tutte le Chiese: il suo pastorato universale non ha questo significato, è invece una sollecitudine generale, in unione con i vescovi e grazie ad essi, sul piano delle esigenze della comunione, una promozione della missione e una confermazione’ fraterna nella fede»<a href="#c9_n128" epub:type="noteref">128</a>.</i></p>


  <aside id="c9_n106" epub:type="footnote">
    <p>
      106 PHILIPS G.,<i>op.cit.</i>, 99.
    </p>
  </aside>
  <aside id="c9_n107" epub:type="footnote">
    <p>
      107 DIANICH S.,<i>Ecclesiologia, op. cit., 248.</i>
    </p>
  </aside>
  <aside id="c9_n108" epub:type="footnote">
    <p>
      108 SEMERARO M.,<i>op. cit., 55-56.</i>
    </p>
  </aside>
  <aside id="c9_n109" epub:type="footnote">
    <p>
      109 Cf. AA.VV.,La costituzione dogmatica sulla chiesa, po. cit., 359SEMERARO M.,<i>op. cit., 55-56.</i>
    </p>
  </aside>
  <aside id="c9_n110" epub:type="footnote">
    <p>
      110 SEMERARO M.,<i>op. cit., 55-59.</i>
    </p>
  </aside>
  <aside id="c9_n111" epub:type="footnote">
    <p>
      111 CONGAR Y., <i>Un popolo messianico, op.cit.</i>, 86: «Un popolo, un movimento vengono chiamati 'messianici quando sono portatori di una speranza di liberazione e di un avvenire migliore cgew riguardi il destino di un gran numero di persone»
    </p>
  </aside>
  <aside id="c9_n112" epub:type="footnote">
    <p>
      112 Cf. WIEDENHOFER S.,<i>La chiesa, op.cit.</i>, 190.
    </p>
  </aside>
  <aside id="c9_n113" epub:type="footnote">
    <p>
      113 Cf. RANHNER H., <i>op. cit.</i>, 865-938. Il tema è già presente in 1Pt 3,20: un'antica catechesi battesimale il cui ricorso all'arca di Noè ha analogie col Battesimo che salva i cristiani.
    </p>
  </aside>
  <aside id="c9_n114" epub:type="footnote">
    <p>
      114 Cf. ORIGENE., <i>In Iesu Nave,</i>, III, 5: PG 12,841-842; CIPRIANO, <i>De cath. Eccl. Eccl. Unit.</i>, 6: PL 4,519
    </p>
  </aside>
  <aside id="c9_n115" epub:type="footnote">
    <p>
      115 CONGAR Y., <i>La Parola e il Soffio</i>, Roma 1985, 159
    </p>
  </aside>
  <aside id="c9_n116" epub:type="footnote">
    <p>
      116 <i>A tal proposito si può consultare il doc.</i> CEI del 157/09/77 <i>Evangelizzazione e ministeri</i>.
    </p>
  </aside>
  <aside id="c9_n117" epub:type="footnote">
    <p>
     117 Cf. MOLTMANN J., <i>La Chiesa nella forza dello Spirito. Contributo per una ecclesiologia messianica. in</i> BTC 28, Brescia 1976, 377; 258. <i>Sull'argomento</i> cf. LANNE E., <i>Lo Spirito Santo e la Chiesa</i>, Roma 1970. <i>La disputa sullo Spirito Santo, Concilium</i> 8 (1979). KASPER W.-SAUTER G., <i>La Chiesa luogo dello Spirito. Linee di ecclesiologia pneumatologica, in</i> gdt 124,Brescia 1980
    </p>
  </aside>
  <aside id="c9_n118" epub:type="footnote">
    <p>
      118 ZIZIOULAS J.D.,<i>La dimensione pneumatologica della Chiesa</i>, in <i>Communio</i> 8 (1973), 12.
    </p>
  </aside>
  <aside id="c9_n119" epub:type="footnote">
    <p>
      119 Cf. <i>Ibidem, I</i>,58.
    </p>
  </aside>
  <aside id="c9_n120" epub:type="footnote">
    <p>
      120 Cf. <i>Ibidem, II</i>,23.
    </p>
  </aside>
  <aside id="c9_n121" epub:type="footnote">
    <p>
      121 <i>UR</i> 2.
    </p>
  </aside>
  <aside id="c9_n122" epub:type="footnote">
    <p>
      122 Cf. MARRANZINI A., <i> Teologia della Chiesa locale, II. Cattolicità e localizzazione</i>, in <i>La Civiltà Cattolica</i> 3013 (1976) 11-19. Precedentemente K. Rahner aveva affermato che il Concilio Vaticano II aveva riportato in luce l'idea della Chiesa locale come realizzazione della Chiesa una, santa, cattolica e apostolica. Cf. RAHNER K., <i>Das neue Bild der Kirche</i>, in <i>Schriften zur Theologie</i>, VIII Einsiedeln 1967, 333s, citato da CONGAR Y., <i>Implicazioni cristologiche e pneumatologiche dell'ecclesiologia del Vaticano II</i>, in <i>Cristianesimo nella storia 2</i>  (1981) 103-104
    </p>
  </aside>
  <aside id="c9_n123" epub:type="footnote">
    <p>
      123 CONGAR Y., <i>ES, II</i>, 33
    </p>
  </aside>
  <aside id="c9_n124" epub:type="footnote">
    <p>
      124 Cf. Ibidem.
    </p>
  </aside>
  <aside id="c9_n125" epub:type="footnote">
    <p>
      125 Per approfondire il <i>sensus fidelium,</i> cf. LG 12. Ricordiamo l'interpretazione teologica di 1 Gv 2,20.27 in CONGAR Y.,<i>JTL</i>,371ss
    </p>
  </aside>
  <aside id="c9_n126" epub:type="footnote">
    <p>
      126 <i>Ibidem</i>, 639
    </p>
  </aside>
    <aside id="c9_n127" epub:type="footnote">
    <p>
      127 Cf. Mt 16,13-19 (confessione di Pietro e promessa di Gesù di farne il fondamento della Chioca). Le 22.31-32 (Gesù prega per Pietro affinché confermi i suoi fratelli nella fede); Lc 24,34-36 (Gesù appare a Pietro e poi agli altri undici); Gv 21,16-17 (Gesù conferisce a Pietro il pastorato della Chiesa universale)
    </p>
  </aside>
  <aside id="c9_n128" epub:type="footnote">
    <p>
      128 <i>Ibidem</i>, 705-706
    </p>
  </aside>
  </section>
</body>
</html>
