<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Libro</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">3</h1>
  <h2 class="center">Caratteristiche del Vangelo di Matteo : contesto, temi, struttura con particolare riferimento alla Cristologia.</h2>
    <h5 class="center">Il tema è trattato nel 3° Vol. alle pp. 50-65 relative a Sinottici e Atti. È raccomandata la lettura del Vangelo di Matteo.</h5>
    <h4>7. IL VANGELO DI MATTEO</h4>
    <p>L'autore del vangelo può identificarsi con Levi-Matteo (cf. Mc 2,13-14 e par.) il gabelliere, seppure il testo che noi abbiamo suppone una redazione tardiva e quindi apporti successivi.
  Si può dire però che, comunque, alla base vi è l'opera di quel Matteo che è poi citato nell'elenco dei Dodici, ed a lui fanno riferimento già i Padri quale autore del Vangelo.</p>
    <p>  Quanto alla data di composizione, per il testo che noi abbiamo, bisogna collocarla dopo il 70 d.C., e ciò in relazione al modo con cui è riportato l'oracolo sulla distruzione del Tempio (cf. Mt 24); si può collocare tale data verso l’80 d.C. se si considera, tra l'altro, la presenza nel Vangelo di Matteo di una vena anti giudaica, che rimanda alle decisioni di Jabne in cui i Giudei presero le distanze dalla novità del cristianesimo.</p>
    <p> Considerando tale datazione, il probabile luogo di composizione del vangelo è Antiochia di Siria.
  Ireneo di Lione parla della composizione del Vangelo di Matteo a Roma durante la predicazione di Pietro e Paolo, ma probabilmente si riferisce alla prima stesura del testo in aramaico.
  Individuare come luogo di composizione la Siria fa capire come mai nel Vangelo di Matteo si attinga a tradizioni antiche; infatti si tratta di un'area geografica vicina alla Palestina, per cui - mentre viene composto il vangelo – vi è la presenza ancora viva di una tradizione orale; ed anche per questo l'autore attinge alle fonti (cf. la questione sinottica) con una maggiore libertà.
  Nel vangelo si nota che vi doveva essere anche una qualche conoscenza e vicinanza rispetto alla comunità di Qumran; ne è segno, ad esempio, il linguaggio in quanto si parla di “poveri in spirito” che vengono detti beati (cf. Mt 5,3), ma anche i temi della correzione fraterna (cf. Mt 18, 15-17) e della necessità della conoscenza; d'altra parte si vede che se ne prendono le distanze quando si invita all'amore per il nemico (cf. Mt 5,43-48), infatti a Qumran vi era il comando di odiare il nemico.
  In Siria, inoltre, la comunità nasce in un contesto giudaico, e si nota che vi sono rapporti con la sinagoga tanto da citare la punizione che si può subire nella sinagoga (cf. Mt 10,17); si evidenzia anche come permangano discussioni sulla tassa da pagare per il Tempio (cf. Mt 17,24-27) e sull'osservanza del sabato, anche dopo il 70 d.C. quando il Tempio non vi è più, ed il contrasto in fondo è con il giudaismo di stampo farisaico.
  Lo stesso tipo di comunità con maestri e profeti, ed anche falsi profeti, che si intravede attraverso il <i>Vangelo di Matteo</i>, si ritrova nel testo della <i>Didachè</i>, sempre di origine siriaca.</p>
    <p>Si nota dall'ampia presenza di citazioni veterotestamentarie, di un vocabolario palestinese e di espressioni semitiche che i destinatari del Vangelo di Matteo provenivano dal mondo giudaico.</p>
  <p>La struttura del Vangelo di Matteo è più articolata, rispetto all'opera di Marco: si avverte fortemente l'opera del redattore.</p>
    <p>Il vangelo si apre con un prologo (cf. Mt 1-2), indicato in genere come uno dei vangeli dell'infanzia (l’altro è in Lc 1-2): in questi capitoli viene presentata l'identità di Gesù e l'accoglienza o il rifiuto che riceve.
  Si evidenzia all'inizio la genealogia di Gesù (cf. Mt 1,1-17), che mostra la sua discendenza davidica, ed emerge il nome dell’Emmanuele, cioè Dio-con-noi (cf. Mt 1,23), che viene richiamato al centro del vangelo (cf. Mt 18,20) ed alla fine (cf. Mt 28,20).
  Alla base di Mt 2 vi è un midrash su Mosè, del quale permane il genere letterario, rilettura degli eventi per trarne un insegnamento:
  nascita di Gesù,
  strage degli innocenti,
  fuga in Egitto
  ritorno dall'Egitto
  vengono letti alla luce della vicenda di Mosè e dell'esodo.
  Si evidenzia poi l'accoglienza di Gesù da parte dei pagani - i Magi - ed il rifiuto dei Giudei.</p>
    <p>  Si possono poi distinguere due parti del vangelo
  Mt 3 - 13 e Mt 14 - 28;
  tutto il vangelo lo si può inoltre suddividere – dopo una introduzione (cf. Mt 3,1-4, 11) –
  in cinque sezioni
  Mt 4,12 - 9,34;
  Mt 9,35 - 10,42;
  Mt 11-13;

  Mt 14-20;
  Mt 21-28.

  all'interno di ognuna delle quali vi è un discorso di Gesù (cf. Mt 5-7; Mt 10,5b-11, 1; Mt 13,1-52; Mt 18; Mt 24-25), e tutti i discorsi terminano con uno sguardo al giudizio finale.
  La presenza di questi raggruppamenti di insegnamenti, tanto da formare come dei grandi discorsi, sottolinea che vi è alla base la mentalità e la tecnica letteraria semitica che predilige il raggruppare ciò che è affine per argomento;
  inoltre i cinque discorsi richiamano i primi cinque libri della Scrittura, la Legge di Mosè: ora colui che porta l'insegnamento nuovo è Gesù, nuovo Mosè.</p>
    <p> Il materiale proprio di Matteo è più consistente, rispetto a Marco:
  la narrazione di Pietro che cammina sulle acque (cf. Mt 14,28-31);
  il pagamento dell'imposta per il Tempio (cf. Mt 17,24-27);
  le notazioni sul sogno della moglie di Pilato (cf. Mt 27,19),
  sulla fine di Giuda (cf. Mt 27,3-9)
  e sulle guardie al sepolcro (cf. Mt 27,62-66 e Mt 28, 11-15);
  Le parabole
  della zizzania (cf. Mt 13,24-30),
  del tesoro nascosto, della perla e della rete (cf. Mt 13,44-50),
  del servo spietato (cf. Mt 18,23-35),
  degli operai nella vigna (cf. Mt 20,1-16),
  delle dieci vergini (cf. Mt 25,1-13),
  del giudizio finale (cf. Mt 25,31-46).</p>
   <p> Nella prima parte del vangelo è più evidente l'opera di rielaborazione del redattore nell'organizzare il materiale: ad esempio, oltre ai discorsi, sono raggruppati insieme i miracoli di Gesù. Alla base comunque rimane la traccia data da Marco.</p>
  <p>Matteo predilige il discorso per contrapposizione: usa la struttura antitetica.
  Il Vangelo di Matteo ha una struttura complessa e ricca di collegamenti: ricorrenti sono i riferimenti ai temi della giustizia, della perfezione e della poca fede.</p>
  <p>Il messaggio di Matteo è teocentrico: Dio è Padre, e la radice di tale rapporto con Dio è nella relazione unica del Figlio (cf. Mt 11,27).
  È Dio che porta a compimento l'opera salvifica, come si può notare dal passivo con cui sono espresse le beatitudini.
  Il regno di Dio è il mondo ed è preparato da Dio dall'eternità (cf. Mt 25,34). Il suo compimento, l'escaton, è vicino, per cui si richiama alla vigilanza (cf. Mt 25,13).
  È detto “regno dei cieli”, perché è dono che si compie dall'alto, da Dio.
  Complessa e ricca è la presentazione di Cristo: è paragonato a Mosè, ma si propone con autorevolezza ed è esigente “ma io vi dico”; è
   il Veniente,
  il Salvatore,
  il Giudice atteso,
  l'Emmanuele,
  il Figlio di David,
  il Re dei Giudei,
  il Re di Israele,
  il Figlio dell'Uomo;

  è invocato come Signore e lui stesso riconosce al processo di essere il Figlio di Dio (cf. Mt 26,63-64), come aveva detto Pietro (cf. Mt 16, 16).</p>
    <p>  Il popolo di Dio è la Chiesa e proviene dalle nazioni, e nel comportamento dei discepoli – con la loro fede e con il loro venire meno – si legge il comportamento della Chiesa;
  il mandato di Gesù è espresso proprio con il “fare discepoli (cf. Mt 28,19).
  Nel discorso ecclesiale emerge la “Chiesa dei piccoli”, di coloro che si affidano, ed il perdono quale regola della comunità.
  Emerge anche dallo scritto una strutturazione della Chiesa: il modello della comunità di Antiochia è in effetti quello che si è affermato nell'organizzazione delle Chiese.</p>


<h4>7.1 Struttura del vangelo di Matteo</h4>
    <p>Prologo (1-2): Gesù, figlio di David, figlio di Abramo
  l'Emmanuele, il Salvatore del popolo (1)
  venerato dai pagani e rifiutato dai Giudei (2)</p>
    <p>Parte prima (3-13):
  Il popolo giudaico non vuole credere in Gesù</p>
    <p> Introduzione (3,1-4, 11)</p>

    <ol class="roman">
      <li>Sezione (4,12-9,34): Gesù potente in parole e in opere
        <ol class="none">
          <li>Imprigionamento di Giovanni Battista e inizio attività di Gesù (4,12-22)</li>
          <li>Sommario introduttivo (4,23-25)</li>
          <li>Discorso sul monte (5-7)</li>
          <li>Attività miracolosa di Gesù (8-9,34</li>
        </ol>
      </li>
      <li>Sezione (9,35-10,42): I discepoli inviati dal maestro
        <ol class="none">
          <li>Sommario introduttivo (9,35)</li>
          <li>Discorso di missione (10,5b-11,1)</li>
        </ol>
      </li>
      <li>Sezione (11,1-13,58): Il Vangelo incompreso e ostacolato
        <ol class="none">
          <li>Sommario di collegamento (11,1);</li>
          <li>Possibilità di riconoscere Gesù mediante le sue opere (11-12);</li>
          <li>Discorso parabolico (13,1-32): possibilità di riconoscere Gesù mediante le parabole;</li>
        </ol>
        </li>
    </ol>
    <p>  Conclusione (13,53-58): Gesù rifiutato dai suoi a Nazaret.</p>
    <p>Parte seconda (14-28): Passione e Glorificazione</p>

    <ol class="roman">
      <li>Sezione (14-20): Verso Gerusalemme
        <ol class="none">
          <li>Gesù si apparta e fonda la sua Chiesa (14,1-16,20)</li>
      <li> Triplice allontanamento; due moltiplicazioni dei pani; sbocco conclusivo (16,13-20)</li>
          <li>  Ascesa a Gerusalemme e edificazione della Chiesa (16.21-20,28)</li>
          <li>
              Triplice movimento dottrinale (16,21-17,21; 17,22-20,16; 20,1728), in cui è il discorso ecclesiale (18,1-35);   sbocco conclusivo (20.29-34).
          </li>
      </ol>
        </li>
      <li>Sezione (21-28):
  In Gerusalemme Passione e Glorificazione
        <ol class="none">
          <li>Introduzione (21, 1-22)</li>
          <li>  Contrasto tra Gesù e i suoi nemici (21,23-23,39)</li>
          <li>  Il Giudizio (24,1-27,66)</li>
          <li>  Discorso escatologico (24,1-25,46); Passione (26-27)</li>
      </ol>
        </li>
    </ol>
    <p>
  Epilogo (28,1-20): Il giudizio di Dio nella gloria della Resurrezione. Gesù appare in Galilea ed invia ad annunziare il Vangelo in tutto il mondo.</p>

  <h4>7.2 Per una lettura del vangelo di Matteo<a href="#c3_n30" epub:type="noteref">30</a></h4>
    <p>  Il vangelo si apre con la genealogia di Gesù e ne evidenzia, già nella presentazione (1,1), la discendenza da Davide e l'appartenenza al popolo di Israele, perché parte da Abramo.
  Nella genealogia e in Mt 1-2 emerge la figura di Giuseppe, lo sposo di Maria (1, 16): sono per lui le rivelazioni dell'angelo del Signore (1,20-21; 2,13; 2, 19-20 e 2,22), dà il nome al bambino (1,21), e se ne prende cura (2, 14).
  Il nome “Gesù” indica che è il Salvatore: in ebraico infatti significa “Jahvè salva”.</p>
    <p>  Si intravede in Mt 2 la vicenda di Mosè salvato dalla strage comandata dal faraone (cf. Es 2, 1-10), e poi di Israele che dall'Egitto va verso la terra di Canaan.
  Gesù, nuovo Mosè, viene salvato dalla strage degli innocenti comandata da Erode (2, 13-18), e dall'Egitto, come nuovo Israele, fa l'ingresso nella terra (2, 15 e 2,21).
  I temi dell'esodo si ritrovano anche nel brano delle tentazioni (4,1-11): Israele non è stato capace di vincere le tentazioni, Gesù è il nuovo Israele che è fedele, figura della Chiesa.
  In Mt 2 si evidenzia già l'identità di Gesù come Messia attraverso i doni portati dai Magi: oro per il re discendente di Davide (cf. 2 Sam 7), incenso per colui che è di origine divina (cf. Dn 7,13-14) e la mirra come prefigurazione della sofferenza del servo (cf. Is 52,13 - 53,12).
  Mentre i pagani (rappresentati dai Magi) si aprono all'accoglienza del Messia, i Giudei lo rifiutano (cf. il rifiuto di Erode, dei sommi sacerdoti e degli scribi, e di tutta Gerusalemme).</p>
    <p>  Gli inizi della predicazione di Gesù evidenziano l'universalismo del Suo messaggio (già anticipato dall'accoglienza dei Magi), infatti comincia nella Galilea delle genti e in una località – Cafarnao – che è porta verso l'oriente (4,13-17).</p>
    <p>  Il primo grande discorso (5-7) è detto “della montagna” (5,1) e Gesù, nuovo Mosè, ammaestra (5,1).
  Il discorso si apre con la proclamazione delle beatitudini (5,3-12): è una parola rivolta ai discepoli che si accostano per ascoltarlo (5,1-2); si tratta di beatitudini legate a condizioni che sono l'una collegata all'altra, e di cui esprime già il senso la prima (5,3) che rimanda alla categoria veterotestamentaria dei poveri di Jahvè.
  L'esemplarità poi è data da Gesù stesso. Le beatitudini, pur evidenziando una ricompensa futura, sono proclamate al presente.
  Gesù parla con autorità (7,29), cita la Legge, ma al tempo stesso la porta a compimento, le dà il significato pieno (5,17), e invita i discepoli a vivere nella pienezza la realtà di figli del Padre celeste (5,48). All'interno dell'insegnamento vi sono tre esemplificazioni sull'elemosina, la preghiera e il digiuno (6,1-18).
  In particolare emerge l'insegnamento sul <i>Padre nostro</i>: è la versione che è passata nell'uso ecclesiale e che si distingue dal testo parallelo di <i>Luca</i> (cf Lc 11,2-4).</p>
    <p>  All'insegnamento segue la narrazione di dieci miracoli di Gesù (8 - 9,34): il numero dieci richiama le piaghe d'Egitto, e qui è Gesù che si manifesta come il salvatore; richiama anche le dieci parole alla creazione e all'alleanza.<a href="#c3_n31" epub:type="noteref">31</a></p>


    <h4>Matteo 9,20-22<a href="#c3_n32" epub:type="noteref">32</a></h4>
    <p>Matteo inserisce questo episodio, come <i>Marco</i> e <i>Luca</i>, accanto ad un altro miracolo di guarigione: la resurrezione della figlia di Giairo. Inoltre, inserisce questi episodi insieme ad una serie di miracoli.
  Quindi, mentre sta mostrando Gesù che opera abbondantemente, c'è questo piccolo flash sull'episodio della donna ammalata, della donna emorroissa.</p>
    <p>Per tre volte si ripete lo stesso verbo, che in greco indica guarire e salvare. Il verbo è lo stesso, e infatti questa guarigione è qualche cosa di più che una semplice guarigione: è entrare nella salvezza.</p>
    <p>La donna ha una malattia grave, e in questo stato è impura: soffre di perdite di sangue da dodici anni, e nel <i>Levitico</i> si dice che questo stato già mette la donna in uno stato di impurità, quindi è esclusa dal contesto Sociale, religioso.   E questo il motivo per cui - e Marco lo dirà - la donna non si mostra apertamente, non chiede, ma si accosta da dietro.
  Non può mettersi in mostra per lo stato di malattia che ha. Quindi si accosta alle spalle, e Matteo dice che tocca la nappa della veste. Questo “lembo del mantello” sottolineato proprio Matteo, Marco non riporterà questo particolare, richiama la frangia del mantello della preghiera.
  Nel momento in cui il pio ebreo si mette in preghiera, mette un mantello (<i>tallit</i>), dove vi sono i fiocchi delle frange, zitzit, che sono prescritte nel libro dei Numeri (cf. Num 15,37 -41; ed anche Dt 22, 12).
  Queste frange sono per il pio ebreo un modo per portare un segno addosso, un ricordo della legge, dei comandamenti.
  Così come un segno sulla porta, la mezuZah, astuccio che contiene la parola, gli ricorda che dovrà metterla in pratica quando entra e quando esce. Anche sulla veste, un segno gli ricorda la fedeltà alla parola.</p>
    <p>  Il ‘toccare il lembo del mantello’, la nappa della veste, è tradurre in un gesto quello che già la donna crede, la sua fede in un gesto implorante, in un richiedere qualcosa.
  In Zaccaria viene detto, che un giorno tanti stranieri, riconoscendo l'autorità del Dio d'Israele, andranno ad afferrare un giudeo per il mantello e gli diranno «Vogliamo venire con voi perché accogliamo il vostro Dio». Qui c'è una richiesta che non viene fatta a parole: non la può fare, dovrebbe dire il suo stato di malattia. Il suo gesto esprime, in pratica, la sua preghiera di richiesta: è quindi un segno di riconoscimento, di affidamento all'autorità di Gesù.
  Gesù si volta, la vede e dice «coraggio figlia la tua fede ti ha guarito», e annuncia la guarigione-salvezza. Centrale è la fede che apre al dono.</p>

    <h4>CONFRONTO CON MARCO</h4>
    <p>  Marco nel narrare questo episodio evidenzia che molta gente seguiva Gesù e gli si stringeva attorno.</p>
    <p>  Marco nel narrare questo episodio evidenzia che molta gente seguiva Gesù e gli si stringeva attorno.
  C'è una folla che spinge e preme intorno a Gesù. E mentre in un primo tempo non viene detto come la donna si infiltri tra questa folla per arrivare, poi viene rilevato dall'osservazione dei discepoli che dicono:
  «Tu dici ‘chi mi ha toccato'... mentre la folla preme intorno».
  La donna si è fatta avanti certamente con fatica, sempre col timore per quello che soffriva di essere scoperta, e arriva da dietro.
  Marco aggiunge quanto ha sofferto, al di là della malattia, ad opera di molti medici. Nelle Scritture vi sono tante parole a favore del medico (cf. Sir 38,1-15), ma qualche volta le parole non sono positive: in Tobia, si legge di Tobi diventato cieco, e di quanto soffrì a causa delle cure, senza trovare nessun giovamento, anzi peggiorando.
  La donna non trova aiuto dai medici, tutt'altro; va ricordato, inoltre, che c'era anche quell'altra medicina, indicata negativamente, che si riferisce al ricorrere ad altri aiuti quali la magia, e ciò denota la mancanza di fiducia in Dio.<a href="#c3_n34" epub:type="noteref">34</a></p>
    <p>  Il gesto della donna non vuole essere un gesto magico. Il verbo toccare è ripetuto quattro volte. Gesù non sta consentendo ad una mentalità magica: c'è una mentalità popolare, che è presentata in vari scritti del Nuovo Testamento, come ad esempio quando si legge in Atti 19, 12 che ponevano sopra gli ammalati fazzoletti o grembiuli che erano stati a contatto con Paolo ed ottenevano guarigioni e liberazioni; così come mettevano gli ammalati laddove doveva passare Pietro perché l'ombra di questi li coprisse, sempre ottenendone benefici (cf. At 5,15). Quindi c'è una mentalità popolare che non viene disprezzata.</p>
    <p>  Quello della donna non vuol essere un gesto magico ma un gesto della fede, tanto è vero che la donna poi “dirà tutta la verità”.
  La donna si prostra, e Gesù autentica la guarigione con la sua parola.
  Nelle guarigioni di questo genere, come per i lebbrosi, la guarigione doveva essere riconosciuta, perché la persona potesse rientrare nella comunità. E la donna che dice quello che ha avvertito in sé, ma è Gesù che la riconosce guarita e la reinserisce nella comunità.</p>
    <p>  Prima è detto che la donna ha provato le cure di tanti medici, ha sperperato tutto, ha perso i suoi beni ed è peggiorata; poi ha sentito parlare di Gesù. Marco fin dall'inizio dice che la sua fama si diffondeva (cf. Mc 1,28).
  Quindi lei, tra la folla, alle spalle, tocca il lembo del mantello: non vuole trasmettere un male; infatti, vi era anche questa idea, che uno che aveva un male, che poteva essere considerato nello stato di impurità, poteva andare a toccare altri per trasmettere il male o l'impurità.
  No, lei ha delle buone intenzioni, pensa solo che potrà guarire e, alla fine, questo suo buon intendimento è evidente. Subito si fermò la fonte del sangue, si inaridì, si seccò, e sentì nel corpo che era stata guarita da quel tormento: questo tormento viene fermato.</p>
    <p>  Gesù, ecco un altro tratto che Matteo non aveva rilevato, sente che una potenza è uscita da sé, si volta verso la folla e chiede «chi mi ha toccato il mantello».</p>
    <p>  Prima “egli si guarda intorno'. Questo gesto di Gesù che “guarda intorno” è rilevato più volte da Marco: guarda e scruta nel cuore di ciascuno; guarda intorno per vedere colei che aveva fatto ciò. Lui ha conosciuto dentro di sé e ora guarda, cerca. La donna piena di paura, una paura-meraviglia davanti a un evento grandioso, e tremante, ma anche ammirata-meravigliata, perché sta vivendo qualcosa di eccezionale, sa quello che è accaduto, si fa riconoscere, viene e si prostra: «gli si gettò davanti e disse tutta la verità». Quindi dichiara quello che le è accaduto.</p>
    <p>  E Gesù rispose «figlia»: anche in Matteo questa parola è molto forte, dice il legame che c'è tra Gesù e la donna guarita; «la tua fede ti ha salvata»: autentica la guarigione, che è perenne. E ciò viene sottolineato ancora di più dalla parola che segue: «va in pace».
  La pace nella Scrittura è un dono del tempo finale, quindi è una guarigione perenne. È un segno della salvezza ottenuta per la fede. «Vai in pace e sii guarita dal suo tormento»: si trova lo stesso termine che ricorreva prima; è Gesù che viene e libera l'uomo che soffre per tanti mali, è tormentato dalla malattia, dagli uomini (qui dai medici), dall'isolamento, infatti la donna era fuori dalla comunità, e Gesù la reintegra in maniera piena.</p>
    <p>  Destinatari del discorso di missione (10,5b-11, 1) sono gli apostoli, ed il loro ministero è presentato come prolungamento di quello di Gesù.</p>
    <p>  Nonostante le opere (11.2.19) che ha compiuto, Gesù non viene riconosciuto come Messia: in Gesù si compie la profezie del servo sofferente (12,17-21).  Il servo ha operato, ma viene rifiutato: da ora in  poi si rivolgerà ai piccoli (cf. 11,25), parlando in parabole (13,1-52).</p>
    <p> Con Gesù è già presente il regno (12,28), e Gesù ne parla attraverso sette parabole.</p>
    <p>Conclusione di quella che può essere identificata come la prima parte del Vangelo di Matteo è il rifiuto da parte dei suoi (13,57), che un po' esprime l'incredulità del mondo giudaico.</p>
    <p>La notizia relativa alla vicenda del Battista (14, 1-12) introduce l'allontanarsi di Gesù, il suo appartarsi, per preparare la novità che è la sua Chiesa. Gesù si ritira nel deserto (14, 13) ed in seguito va verso le parti di Tiro e Sidone (15,21).</p>
    <p>  Già la prima narrazione della moltiplicazione dei pani coglie in tale evento la correlazione con l'istituzione dell'Eucaristia (cf. 14, 19 con 26,26): vengono infatti usati gli stessi termini.   Emergono la figura di Pietro che accoglie la salvezza che gli viene offerta da Gesù (1431), e la confessione di fede dei discepoli (14,33).</p>
    <p>Emerge quindi la fede della donna cananea (15,28).</p>
    <p>Attorno a Gesù sul monte (15,29) si raduna molta folla e segue la seconda moltiplicazione dei pani. Gesù quindi si allontana (16,4), e dà un insegnamento sul pane (16,5-12), dopo che il segno non è stato compreso (16,2-4) e si chiede che Gesù dia un segno (16,1).</p>
    <p>  Dopo le incomprensioni da parte del mondo giudaico e la manifestazione di fede dei discepoli e di chi è straniero, si colloca la professione di fede di Pietro (16,16), a cui segue il primato dato a Pietro (16,17-19).
  L'ascesa a Gerusalemme è contrassegnata dal triplice annuncio della passione (16,21; 17,22-23; 20,17-19).</p>
    <p>All'incomprensione dei discepoli, espressa in particolare da Pietro (16,22), segue l'insegnamento sul discepolato (16,24-28) e la conferma dell'insegnamento con la manifestazione luminosa della trasfigurazione (17,1- 8).</p>
    <p>Gesù è il Figlio di Colui che è il Signore del Tempio ed anche discepoli sono figli (17,24-27).</p>
    <p>La Chiesa, ekklesia (16,18 e 18,17), che si costituisce ha come suo membri coloro che sono piccoli (18,1-10), e ciò richiama la categoria veterotestamentaria dei “poveri di Jahvè”', ed ha delle regole: poiché il Padre va in cerca di chi si è perduto (18, 12-14), nella ekklesia si cerca di correggere fraternamente chi sbaglia (18, 15-17) e se ciò non porta al risultato sperato (18, 15-17) si ricorre alla preghiera, nella quale è presente Gesù stesso “Dio-con-noi”, l'Emmanuele (18, 19-20).
  Regola della comunità è, infatti, il perdono senza misura (18,21 - 35).</p>
    <p>  Proseguendo nell'insegnamento, Gesù torna sull'indicazione per cui dei bambini, dei piccoli, è il regno dei cieli (18.2 e 19,13-15). A questi si oppone la figura del giovane ricco (19, 16-30).</p>
    <p>All'interno della sentenza di Gesù sui primi che diverranno ultimi e gli ultimi che saranno primi (19,30 e 20,16) si colloca la parabola degli operai mandati nella vigna che guarda alla storia della salvezza (20, 1-16).</p>
    <p>Al terzo annunzio della passione (20,17-19) segue l'incomprensione dei discepoli (20,20-24) e l'insegnamento di Gesù sul servizio e sul sacrificio (20,25-28).</p>
    <p>A conclusione del cammino, prima dell'ingresso di Gesù : Gerusalemme, si evidenziano due ciechi che acquistano nella fede la vista e si mettono a seguire Gesù (20,29-34).</p>
    <p>Tra le controversie a Gerusalemme si inserisce la parabola del banchetto di nozze del figlio del re (22, 1-14), posta dopo le due parabole che oppongono al rifiuto del mondo giudaico l'accoglienza del mondo pagano (21,28-45). Alle controversie segue la condanna sotto forma di sette maledizioni (23,13-32).</p>
    <p>Nel discorso escatologico (24,1-25,46) sono inserite delle parabole di cui due si trovano solo in Matteo (25,1-13.31-46): l'invito è alla Vigilanza operosa.</p>
    <p>Nella narrazione della passione (26-27) è inserita la notizia della morte di Giuda (27,3-10). Viene poi evidenziata la responsabilità del popolo (27,25).</p>
    <p>La morte di Gesù è segno e anticipo della fine dei tempi (27,51-53).</p>
    <p>Gesù, costituito Signore dal Padre (28, 18), invia a tutte le nazioni (28,18). La Chiesa è adunata in assemblea liturgica per il Battesimo (28, 19) attorno a Cristo Maestro (28,20), l'Emmanuele Dio-con-noi (28.20).</p>

    <p>
      Nel Vangelo di Matteo, di stampo didattico, tanto da essere utilizzato fin dagli inizi della vita della Chiesa come il vangelo per la catechesi, si avverte la continuità tra il tempo e la predicazione del Battista, di Gesù e della Chiesa.
    I lunghi discorsi rimandano alla parola del Maestro che, costituito Signore, invia a “fare discepoli' e ad insegnare ad osservare tutto quanto ha comandato.
    La continuità è data poi da Lui che è presente nella sua Chiesa, il “Dio-con-noi”, preannunciato da Isaia e che promette di essere lì dove due o tre chiedono qualcosa nel suo nome e di accompagnare nell'annuncio fino alla fine di questo tempo.
    </p>
  </section>
  <hr/>
  <section>
    <aside id="c3_n30" epub:type="footnote">
      <p>30 Non viene ripreso quanto precedentemente evidenziato in riferimento alla lettura del <i>Vangelo di Marco</i>, e per questo si rimanda al confronto sinottico. Lo stesso si farà con la lettura del <i>Vangelo di Luca</i>i>. D'altra parte, alcune sottolineature si è preferito tralasciarle trattando di <i>Marco</i>, per evidenziarle in <i>Matteo</i> o in <i>Luca</i>.</p>
    </aside>
    <aside id="c3_n31" epub:type="footnote">
      <p>31 Nel testo ebraico si nota il ricorrere per dieci volte alla parola nella creazione, così dieci sono le parole consegnate per l'alleanza.</p>
    </aside>
    <aside id="c3_n32" epub:type="footnote">
      <p>32 Questo breve testo, scelto per le sue peculiarità, servirà per andare poi al confronto con il parallelo in <i>Marco</i></p>
    </aside>
    <aside id="c3_n33" epub:type="footnote">
      <p>33 Il termine si riferisce alle nappe attaccate ai vestiti, e si trovano agli angoli degli scialli della preghiera (<i>tallit</i>).</p>
    </aside>
    <aside id="c3_n34" epub:type="footnote">
      <p>34 Cf. <i>2 Re</i> 1,2-4</p>
    </aside>
  </section>
</body>
</html>
