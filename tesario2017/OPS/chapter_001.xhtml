<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <title>Tesario</title>
    <meta charset="utf-8"/>
    <link href="css/stylesheet.css" rel="stylesheet" type="text/css"/>
</head>
<body>
  <section>
    <h1 class="center">1</h1>
  <h2 class="center">Formazione e valore del Canone delle Scritture</h2>
    <h5 class="center">Il tema è trattato nel 1° Vol. alle pp. 46 - 51 in Introduzione alla sacra Scrittura.</h5>

  <h4>4.1.1. La formazione del Canone</h4>
  <p>
    Con il termine “canone”, dal greco “kanon” si intende riferirsi al metro, alla norma, alla regola della fede a cui conformarsi: si tratta dell'elenco dei libri considerati ispirati.
    La formazione del canone biblico ha una storia, che parte dalle vicende della comunità di Israele.
    I libri canonici di Israele sono raccolti come Legge, Profeti e Scritti (Torah Nebi'im we Ketubim in ebraico, o – in sigla – Tanak) e corrispondono all'Antico Testamento, meno sette libri. I libri canonici per la Chiesa cattolica costituiscono la Bibbia.
  </p>
  <h4>4.1.2. Formazione del Canone per Israele</h4>
  <p>
    I libri della Legge sono cinque, e gli ebrei danno a questi libri titoli tratti dalle prime parole di ogni libro: In Principio, I Nomi, E Chiamò,
    Nel Deserto, Le Parole.
    Alla base di questi libri vi sono diverse tradizioni, e vi è una storia che precede la definizione dei libri così come oggi li troviamo.
    Inizialmente il popolo di Israele ha trasmesso queste vicende oralmente, e solo in un secondo tempo ha messo tutto per iscritto. Si sono così formate delle tradizioni” – dapprima orali e poi scritte – in diversi luoghi della Palestina, in periodi diversi, ed attorno a gruppi diversi per il tipo di interesse religioso o per cultura. Le diverse tradizioni sono poi state raccolte ed ordinate, e si è curata la formazione di questi cinque libri, la cui definizione ultima è tardiva: si legge in Neemia 8 della prima solenne proclamazione della legge, quindi si deve arrivare al V secolo a.C. per la definizione della Legge.
    La raccolta chiamata Profeti è molto ampia. Per gli ebrei è profeta colui che parla a nome di Dio; e questi può illuminare sia sul senso della storia a lui contemporanea sia su quella passata. In tal senso vengono distinti i ‘profeti anteriori, che sono quelli che trattano di avvenimenti del passato, dai ‘profeti posteriori”, che parlano di avvenimenti a loro contemporanei.
    Esistono – e non solo nei libri dei Profeti – anche brani che riguardano il futuro, ed il futuro è narrato così come lo vede il profeta: non è una descrizione dei fatti che devono verificarsi, ma vi sono quegli elementi che consentiranno di riconoscere – in un determinato avvenimento – l’avverarsi di una profezia che si conosce.
    La raccolta Profeti viene completata entro il II secolo a.C., e se ne ha testimonianza dal libro del Siracide che narra la storia di Israele mostrando di seguire la traccia dei libri dei Profeti (cf. Sir 44-50).
    Se la definizione della raccolta è tardiva, non è così per la stesura di questi libri, ciascuno dei quali ha una sua data di composizione, con una lunga storia che porta alla redazione, e l’apporto di diversi autori.
    Sono libri dei profeti anteriori i seguenti: Giosuè, Giudici, 1 e 2 Samuele, le 2 Re. Sono libri dei profeti posteriori i seguenti: Isaia, Geremia, Ezechiele, Osea, Gioele, Amos, Abdia, Giona, Michea, Naum, Sofonia, Abacuc, Aggeo, Zaccaria, Malachia.
    Dopo la distruzione di Gerusalemme del 70 d.C., gli ebrei definirono il Canone dei libri sacri, ed esaminando gli altri scritti in loro possesso, costituirono l'ultima raccolta, detta Scritti <a epub:type='noteref' href="#ft_c01_50" > 50</a>. Nel prologo del Siracide si ha una testimonianza di questa avvenuta definizione: il prologo di questo libro venne composto tardivamente, e venne premesso al libro.
    È questa una raccolta comprendente libri di diverso genere letterario. Compongono tale raccolta i seguenti libri: Salmi, Giobbe, Proverbi, Rut, Cantico dei Cantici, Qoèlet, Lamentazioni, Ester,

    Daniele, Esdra, Neemia, 1 e 2 Cronache.
  </p>
  <aside epub:type="footnote" id="ft_c01_50" >
    <p>
      50 Tito permise a rabbi Jochanan ben Zakkai, fariseo moderato, di lasciare Gerusalemme; questi si recò a Jabne dove tentò di riorganizzare il Giudaismo, che era stato privato del Tempio, con tutto ciò che questo fatto determinava. Uno degli elementi importanti da definire riguardava proprio quali libri mantenere nel Canone.
    </p>
  </aside>
  <h4>4.1.3. Formazione del Canone nella Chiesa</h4>
  <p>
    Il Canone della Chiesa comprende i libri dell'Antico e del Nuovo
    Testamento.
    Costituiscono l'Antico Testamento i libri della LXX.
    I cristiani fin dai primi tempi hanno adottato la LXX, in cui i libri sono così raccolti:
    1) Pentateuco
    2) Libri Storici
    3) Libri Sapienziali
    4) Libri Profetici
    1) II Pentateuco corrisponde alla Legge, ma i titoli sono differenti: Genesi, Esodo, Levitico, Numeri e Deuteronomio.
    2) I Libri Storici corrispondono ai ‘profeti anteriori”, con l'aggiunta di alcuni scritti – Esdra, Neemia, 1 e 2 Cronache, Rut, Ester – e dei seguenti libri non considerati canonici dagli ebrei: 1 e 2 Maccabei, Tobia, Giuditta.
    3) I Libri Sapienziali sono costituiti dai seguenti Scritti: Giobbe, Salmi, Proverbi, Qoèlet, Cantico dei Cantici; a cui si aggiungono due libri non considerati canonici dagli ebrei: Sapienza e Siracide.
    4) I Libri Profetici corrispondono ai ‘profeti posteriori a cui si aggiungono due Scritti – Daniele e Lamentazioni – ed un libro non considerato canonico dagli ebrei: Baruc.
    Non sorsero inizialmente dubbi sul valore dei vari libri. In epoca patristica si discusse sui libri che gli ebrei non avevano in ultimo accolto nel loro canone. Prevalse la tradizione che li aveva, in ambito cristiano, accolti fin dall'inizio, anche perché sono libri citati nel Nuovo Testamento al pari degli altri.
    Il Nuovo Testamento fu composto tra il 50 e il 100 d.C. Primi scritti del Nuovo Testamento sono alcune lettere di Paolo: quanto alla data di composizione, è la 1 Tessalonicesi il primo scritto del Nuovo Testamento.
    I vangeli non sono stati scritti immediatamente o contestualmente
    all'evento annunciato, perché dapprima il vangelo è stato predicato, poi quanto è stato predicato si è cominciato a metterlo per iscritto; le testimonianze scritte vengono infine utilizzate dai redattori dei vangeli. Primo a portare a termine il suo lavoro tra gli evangelisti è Marco, circa nel 64 d.C., e comunque prima del 70 d.C.
    I libri del Nuovo Testamento possono distinguersi in :
    1) vangeli e Atti degli apostoli;
    2) lettere di Paolo;
    3) lettere cattoliche;
    4) Apocalisse.
    L’elenco dei libri del Nuovo Testamento comprende:
    1) Vangelo di Matteo, Vangelo di Marco, Vangelo di Luca, Vangelo di Giovanni e Atti degli Apostoli;
    2) Romani, 1 e 2 Corinzi, Galati, Efesini, Filippesi, Colossesi, 1 e 2 Tessalonicesi, 1 e 2 Timoteo, Tito, Filemone e Ebrei;
    3) Giacomo, 1 e 2 Pietro, 1, 2 e 3 Giovanni, Giuda;
    4) Apocalisse.
    Gli scritti furono diffusi nelle varie comunità, con l'opera dei copisti, e presto tutte le comunità cristiane utilizzarono, generalmente, gli stessi scritti.
    Il confronto tra gli elenchi dei libri utilizzati dalle diverse comunità cristiane fu più intenso dal III-IV secolo ed emerse la sostanziale concordanza tra le varie comunità.
    Nel Concilio di Firenze fu riportato l'elenco dei libri canonici (1441), ma bisogna attendere il Concilio di Trento per la definizione autorevole del Canone (8 aprile 1546). Il Concilio di Trento fa esplicito riferimento – dopo aver riportato l'elenco dei libri – all'antica versione della Volgata.
    Il Concilio Vaticano I riprende il decreto del Concilio di Trento, e il Concilio Vaticano II cita il Concilio Vaticano I nella Dei Verbum 11, precisando che è la sacra Tradizione che fa riconoscere alla Chiesa il Canone (cf. DV 8).
  </p>
  </section>

</body>
</html>
